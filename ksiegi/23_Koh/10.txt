Muchy zdychające psują wonną wdzięczność drogiego olejku. Droższa jest mądrość i sława, małe i na czas szaleństwo.
Serce mądrego po prawéj stronie jego, a serce głupiego po lewéj stronie jego.
Ale i w drodze, kiedy głupi chodzi, sam będąc szalonym, wszystkie ma za głupie.
Jeźli duch panującego wstąpi na cię, nie opuszczaj miejsca twego; albowiem leczenie uczyni, że przestaną grzechy wielkie.
Jest złość, którąm widział pod słońcem, jakoby za obłądzeniem wychodzącą od obliczności książęcia.
Głupiego posadzonego na godności wysokiéj, a bogate na dole siedzące.
Widziałem sługi na koniech, a książęta chodzące po ziemi jako sługi.
Kto dół kopie, wpadnie weń: a kto rozrzuca płot, wąż go ukąsi.
Kto przenosi kamienie, spracuje się nimi: a kto rąbie drwa, będzie ranion od nich.
Jeźli się przytępi żelazo, a to nie jako pierwéj, ale stępione będzie, z wielką pracą naostrzone będzie: a po dowcipie przychodzi mądrość.
Gdyby ukąsił wąż po cichu, nic nie ma mniéj nadeń, który potajemnie uwłóczy.
Słowa ust mądrego wdzięczność: a wargi głupiego zrzucą go.
Początek słów jego głupstwo: a ostatek ust jego błąd wielki.
Głupi rozmnaża słowa: nie wie człowiek, co przed nim było; a co po nim będzie, kto mu oznajmić może?
Praca głupich utrapi je, którzy nie umieją iść do miasta.
Biada tobie, ziemio! któréj król jest dziecięciem, i której książęta rano jadają.
Szczęśliwa ziemia, która ma króla zacnego, i któréj książęta jedzą czasu słusznego dla posilenia, a nie dla zbytku.
Dla lenistwa pochylają się dachy, a dla słabych rąk będzie przeciekał dom.
Na śmiech czynią chleb a wino, żeby zażywali żywi: a pieniądzom wszystko jest posłuszno.
W myśli twojéj nie uwłaczaj królowi, a w skrytości pokoju twego nie łaj bogatemu; bo i ptacy powietrzni głos twój zaniosą: a który ma skrzydła, oznajmi powieść.