Wszystkie rzeczy mają czas, a swym zamierzonym biegem przemija wszystko pod słońcem.
Czas rodzenia i czas umierania, czas szczepienia i czas wyrywania tego, co szczepiono.
Czas zabijania i czas leczenia, czas rozwalania i czas budowania.
Czas płakania i czas śmiania, czas narzekania i czas tańcowania.
Czas rozrzucania kamieni i czas zbierania: czas obłapiania i czas oddalania się od obłapiania.
Czas nabywania i czas utracania: czas chowania i czas odrzucania.
Czas darcia i czas zszywania, czas milczenia i czas mówienia.
Czas miłowania i czas nienawidzenia.
Czas wojny i czas pokoju.
Cóż więcéj ma człowiek z prace swéj? Widziałem udręczenie, które dał Bóg synom człowieczym, aby się ciągnęli w niem.
Wszystko uczynił dobrze czasu swego, a świat podał rozbieraniu ich, aby nie nalazł człowiek sprawy, którą uczynił Bóg od początku aż do końca.
I poznałem, że niemasz nic lepszego, jako weselić się, a czynić dobrze za żywota swego.
Każdy bowiem człowiek, który je i pije i widzi dobra z prace swojéj, to dar Boży jest.
Doznałem, iże wszystkie sprawy, które Bóg uczynił, trwają na wieki: nie możemy im nic przydać ani ująć, które Bóg uczynił, aby się go bano.
Co już było, to i teraz jest: co będzie, już było; a Bóg odnawia, co przeminęło.
Widziałem pod słońcem na miejscu sądu niezbożność: a na miejscu sprawiedliwości nieprawość.
I rzekłem w sercu swojem: Sprawiedliwego i niezbożnego Bóg sądzić będzie, i czas każdéj rzeczy tedy będzie.
Rzekłem w sercu synom ludzkim, aby ich Bóg doświadczył i ukazał, że są bestyom podobni.
Prztetóż jednakie jest dokończenie człowieka i bydląt, i równy stan obojga: jako umiera człowiek, tak i one umierają: i jednako tchną wszystkie, i nie ma człowiek nic więcéj nad bydlę: wszystko podległo marności,
I wszystko idzie na jedno miejsce. Z ziemie są uczynione, i w ziemię się jednako obracają.
Któż wie, jeźli duch synów Adamowych wstępuje wzgórę, a jeźli duch bydlęcy zstępuje nadół?
I obaczyłem, iż nic lepszego, jedno weselić się człowiekowi w uczynkach swych, a iż to jest dział jego. Bo któż go przywiedzie, iżby poznał to, co po nim będzie?