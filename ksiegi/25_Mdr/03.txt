A dusze sprawiedliwych są w ręce Bożej, a nie tknie się ich męka śmierci.
Zdało się oczom głupich, że umarli, poczytane jest utrapieniem dokończenie ich,
i droga, która od nas jest, zatraceniem, lecz oni są w pokoju.
I choć przed ludźmi męki cierpieli, nadzieja ich pełna jest nieśmiertelności.
Na małe bywszy utrapieni, na wielu będą dobrze sposobieni: bo ich Bóg doświadcza! i nalazł je godne być siebie.
Jako złota w piecu próbował ich i jako ofiarę całopalenia przyjął je, a czasu swego będzie wzgląd na nie.
Świecić się będą sprawiedliwi i jako iskry między trzciną biegać będą.
Będą sądzić narody i panować nad ludem, a będzie Pan nad nimi królował na wieki.
Którzy w nim ufają, zrozumieją prawdę, a wierni w miłości przestaną z nim: gdyż dar i pokój jest wybranym jego. Zguba niezbożnych
Lecz niezbożni wedle tego, co myślili, karanie mieć będą, którzy zaniedbali sprawiedliwego i Pana odstąpili.
Mądrość bowiem i karność kto odrzuca, nieszczęsny jest i próżna jest nadzieja ich i prace bez pożytku, i sprawy ich niepożyteczne.
Niewiasty ich głupie są, a synowie ich niecnotliwi.
Przeklęty naród ich, iż szczęśliwa jest niepłodna i niepokalana, która nie uznała łoża w grzechu, będzie miała pożytek w nawiedzeniu dusz świętych.
I trzebieniec, który rękami swemi nie czynił nieprawości a nie myślił przeciw Bogu złego: bo mu dadzą wybrany dar wiary i dział w kościele Bożym naprzyjemniejszy.
Dobrych bowiem prac chwalebny jest pożytek i który nie upadnie korzeń mądrości.
Ale synowie cudzołożników w zniszczeniu będą i od złego łoża nasienie będzie wygładzone.
A choćby też długiego żywota byli, za nic będą poczytani, a starość ich ostatnia beze czci będzie.
A jeśli prędzej pomrą, nadzieje mieć nie będą ani w dzień rozeznawania rozmowy.
Złośliwego bowiem narodu srogie są dokończenia