Roku czwartego, za panowania Ptolemeusza i Kleopatry, Dosyteusz, który się podawał za kapłana z rodu lewiekiego, i Ptolemeusz, syn jego, przynieśli ten list "Purim", o którym mówili, że go przełożył Lisymach, syn Ptolemeusza w Jeruzalem.
Roku drugiego za panowania Artakserksesa wielkiego, pierwszego dnia miesiąca Nisan, widział sen Mardocheusz, syn Jaira, syna Semeja,
syna Cisa, z pokolenia Beniamina, człowiek Żyd, który mieszkał w mieście Suzie, mąż wielki i między pierwszymi dworu królewskiego.
A był z tej liczby więźniów, których przeniósł Nabuchodonozor, król babiloński, z Jeruzalem z jechoniaszem, królem judzkim.
A sen jego był taki : Pojawiły się głosy i zaburzenia, grzmoty, trzęsienia zielni i zamieszanie wielkie na ziemi;
a oto dwa smoki wielkie i gotowe potykać się z sobą.
Na ich wołanie poruszyły się wszystkie narody, aby walczyć przeciw narodowi sprawiedliwych.
I był to dzień ciemności i niebezpieczeństwa, utrapienia i ucisku, i okrutny strach na ziemi.
I zatrwożył się naród sprawiedliwych, bojąc się nieszczęścia swego i gotowy na śmierć.
I wołali do Boga ; a gdy oni krzyczeli, źródło małe urosło w rzekę wielką i rozlało się w wielką wodę.
Światło i słońce wzeszło, i poniżeni zostali wywyższeni i pożarli sławnych. -
Gdy to ujrzał Mardocheusz i wstał z łoża, myślał, co Bóg zamierzał uczynić; i wbił sobie to w głowę, chcąc wiedzieć, co by sen znaczył.
