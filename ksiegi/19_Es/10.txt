A król Aswerus uczynił hołdowne wszystkę ziemię i wszystkie wyspy morskie.
Którego moc i panowanie i zacność i wywyższenie, którem wywyższył Mardocheusza, napisane są w księgach Medskich i Perskich:
I jako Mardocheusz, z narodu żydowskiego, był wtórym po królu Aswerusie, i wielki u Żydów, a wdzięcznym ludowi braci swéj, starając się o dobro ludu swego i mówiąc to, co należało ku pokojowi narodu swego.
I rzekł Mardocheusz : Od Boga się to stało.
Wspomniałem na sen, który widziałem, to samo znaczący, a nic się z niego nie odmieniło.
Małe źródło, które urosło w rzekę i obróciło się w światło i w słońce, i w wody wielkie się rozlało, jest to Estera, którą król wziął za żonę, i chciał, aby była królową.
A dwa smoki, to ja jestem i Aman.
Narody, które się zebrały, są to ci, którzy chcieli zgładzić imię żydowskie.
A naród mój, jest to lud izraelski, który wołał do Pana, i zachował Pan lud swój, i wybawił nas od wszystkiego złego, i uczynił znaki wielkie i dziwy między narodami.
I rozkazał, aby dwa losy były, jeden ludu Bożego, a drugi wszystkich narodów.
I przyszły oba losy na dzień, ustanowiony od owego czasu przed Bogiem dla wszystkich narodów.
I wspomniał Pan na lud swój, i zmiłował się nad swym dziedzictwem.
I będą obchodzone te dni w miesiącu Adar, czternastego i piętnastego dnia tegoż miesiąca, ze wszystką pilnością i z weselem ludu, w jedną gromadę zebranego, przez wszystkie dalsze pokolenia ludu izraelskiego."
