I rozkazał jej (nie ma wątpliwości, że był to Mardocheusz), aby weszła do króla i przyczyniła się za ludem swym i za ojezyzną swoją.
Pamiętaj, rzecze, na dni uniżenia twego, jak byłaś wychowana na rękach moich, bo Aman, drugi po królu, mówił przeciwko nam na śmierć;
a ty wzywaj Pana i mów królowi, i wybaw nas od śmierci."
A dnia trzeciego złożyła z siebie szaty ubioru swego i otoczyła się chwałą swoją.
A jaśniejąc w odzieniu królewskim i wezwawszy rządcę i zbawiciela wszystkich, Boga, wzięła z sobą dwie służebnice,
i na jednej się wspierała, jakoby od rozkoszy i od wielkiej ciała delikatności sama sobą władać nie mogła,
a druga panna szła za panią, niosąc szatę wleczącą się po ziemi.
A ona sama różaną barwą na twarzy rozlaną i wdzięcznymi a jasnymi oczyma serce swe smutne i zbytnią bo- jaźnią ściśniore pokrywała. -
Wszedłszy tedy za porządkiem przez wszystkie drzwi stanęła przed królem, gdzie on siedział na stolicy królestwa swego, obleczony w szaty królewskie i świecący się od złota i drogich kamieni, a był srogiego wejrzenia.
A gdy podniósł oblicze swe i pałającymi oczyma gniew serca swego ukazał, upadła królowa i zbladłszy omdlałą głowę na panience służebnej położyła.
I odmienił Bóg serce króla w łaskawość, i zaraz, uląkłszy się o nią, skoczył ze stolicy, a trzymając ją swymi rękoma, ażby przyszła do siebie, tymi ją słowy uspokajał :
Cóż ci to, Estero?
Jam jest brat twój, nie bój się ! Nie umrzesz, bo nie dla ciebie, ale dla wszystkich innych to prawo uczynione.
Przystąp tedy a dotknij się berła."
A gdy ona milczała, wziął złote berło i położył na jej szyi, i pocałował ją, i rzekł: ÑCzemu mi nie mówisz?"
A ona odpowiedziała : Ujrzałam cię, panie, jak anioła Bożego i strwożyło się serce moje dla bojaźni chwały twojej.
Albowiem zadziwiający jesteś, panie, a oblicze twoje jest pełne powabu."
A gdy mówiła, znowu upadła i ledwie nie umarła.
A król się frasował, i wszyscy słudzy jego pocieszali ją.
