I stało się w dzień, którego dokończył Mojżesz przybytku i postawił go, i namazał i poświęcił go ze wszytkim sprzętem jego, ołtarz także, i wszystko naczynie jego:
Ofiarowały książęta Izraelskie i głowy familii, które były w każdem pokoleniu, i przełożeni nad tymi, którzy policzeni byli,
Dary przed Panem: sześć wozów przykrytych ze dwunaścią wołów: jeden wóz darowało dwoje książąt, a każdy po jednym wołu: i ofiarowali je przed przybytkiem.
I rzekł Pan do Mojżesza:
Przyjmij od nich, aby były na posługę przybytku, a dasz je Lewitom według porządku posługi ich.
A tak przyjąwszy Mojżesz wozy i woły, oddał je Lewitom.
Dwa wozy i czterech wołów dał synom Gerson, według tego, jako potrzebowali.
Cztery drugie wozy i ośm wołów dał synom Merary, według urzędów i służby ich, pod ręką Ithamara, syna Aarona, kapłana.
A synom Kaath nie dał wozów i wołów; bo w świątnicy służą, a brzemiona na swych ramionach noszą.
Ofiarowały tedy książęta na poświęcenie ołtarza w dzień, którego jest pomazany, dar swój przed ołtarz.
I rzekł Pan do Mojżesza: Każde książę każdego dnia niech ofiaruje dary na poświęcenie ołtarza.
A tak pierwszego dnia ofiarował dar swój Nahasson, syn Aminadab, z pokolenia Juda.
A były w nim miska śrebrna, która ważyła sto i trzydzieści syklów, czasza śrebrna mająca siedmdziesiąt syklów wedle wagi świątnice, obie pełne białéj mąki zaczynionéj oliwą na ofiarę:
Moździerzyk z dziesiąci syklów złotych pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiarę zapokojnych wołów dwa, baranów pięć, kozłów pięć, baranków rocznych pięć. Tać jest ofiara Nahassona, syna Aminadab.
Wtórego dnia ofiarował Nathanael, syn Suar, książę z pokolenia Issachar:
Miskę śrebrną ważącą sto i trzydzieści syklów, czaszę śrebrną mającą siedmdziesiąt syklów wedle wagi świątnice, obie pełne białéj mąki oliwą zaczynionéj na ofiarę:
Moździerzyk złoty mający dziesięć syklów pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiarę zapokojnych wołów dwu, baranów pięć, kozłów pięć, baranków rocznych pięć. Ta była ofiara Nathanaela, syna Suar.
Trzeciego dnia książę synów Zabulon Eliab, syn Helon,
Ofiarował miskę śrebrną ważącą sto i trzydzieści syklów, czaszę śrebrną mającą siedmdziesiąt syklów na wagę świątnice, obie pełne białéj mąki oliwą zaczynionéj na ofiarę:
Moździerzyk złoty ważący dziesięć syklów pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiarę zapokojnych wołów dwu, baranów pięć, kozłów pięć, baranków rocznych pięć. Tać jest ofiara Eliab, syna Helon.
Dnia czwartego książę synów Ruben Elisur, syn Sedeur,
Ofiarował miskę śrebrną ważącą sto i trzydzieści syklów, czaszę śrebrną mającą siedmdziesiąt syklów na wagę świątnice, obie pełne białéj mąki oliwą zaczynionéj na ofiarę:
Moździerzyk złoty ważący dziesięć syklów pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiarę zapokojnych wołów dwu, baranów pięć, kozłów pięć, baranków rocznych pięć. Tać była ofiara Elisur, syna Sedeur.
Dnia piątego książę synów Symeon Salamiel, syn Surysaddai,
Ofiarował miskę śrebrną ważącą sto i trzydzieści syklów, czaszę śrebrną mającą siedmdziesiąt syklów na wagę świątnice, obie pełne białéj mąki oliwą zaczynionéj na ofiarę:
Moździerzyk złoty ważący dziesięć syklów pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiary zapokojne wołów dwu, baranów pięć, kozłów pięć, baranków rocznych pięć. Tać była ofiara Salamiel, syna Surysaddai.
Dnia szóstego książę synów Gad Eliasaph, syn Duel,
Ofiarował miskę śrebrną ważącą sto i trzydzieści syklów, czaszę śrebrną mającą siedmdziesiąt syklów na wagę świątnice, obie pełne białéj mąki oliwą zaczynionéj na ofiarę:
Moździerzyk złoty ważący dziesięć syklów, pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiary zapokojnych wołów dwu, baranów pięć, kozłów pięć, baranków rocznych pięć. Tać była ofiara Eliasaph, syna Duel.
Dnia siódmego książę synów Ephraim Elisama, syn Ammiud,
Ofiarował miskę śrebrną ważącą sto i trzydzieści syklów, czaszę śrebrną, mającą siedmdziesiąt syklów na wagę świątnice, obie pełne białéj mąki oliwą zaczynionéj na ofiarę:
Moździerzyk złoty ważący dziesięć syklów, pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiary zapokojnych wołów dwu, baranów pięć, kozłów pięć, baranków rocznych pięć. Tać była ofiara Elisama, syna Ammiud.
Dnia ósmego książę synów Manasse Gamaliel, syn Phadassur,
Ofiarował miskę śrebrną, ważącą sto i trzydzieści syklów, czaszę śrebrną mającą siedmdziesiąt syklów na wagę świątnice, obie pełne białéj mąki oliwą zaczynionéj na ofiarę:
Moździerzyk złoty, ważący dziesięć syklów, pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiary zapokojnych wołów dwu, baranów pięć, kozłów pięć, baranków rocznych pięć. Tać była ofiara Gamaliela, syna Phadassur.
Dnia dziewiątego książę synów Benjamin Abidan, syn Gedeonów,
Ofiarował miskę śrebrną ważącą sto i trzydzieści syklów, czaszę śrebrną, mającą siedmdziesiąt syklów na wagę świątnice, obie pełne białéj mąki oliwą zaczynionéj na ofiarę:
I moździerzyk złoty ważący dziesięć syklów, pełen kadzenia:
Wołu z stada i barana i baranka rocznego na całopalenie:
I kozła za grzech.
A na ofiary zapokojnych wołów dwu, baranów pięć, kozłów pięć, baranków rocznych pięć. Tać była ofiara Abidan, syna Gedeonowego.
Dnia dziesiątego książę synów Dan Ahiezer, syn Ammisaddai,
Ofiarował miskę śrebrną ważącą sto i trzydzieści syklów, czaszę śrebrną mającą siedmdziesiąt syklów na wagę świątnice, obie pełne mąki oliwą zaczynionéj na ofiarę:
Moździerzyk złoty ważący dziesięć syklów, pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiary zapokojnych wołów dwu, baranów pięć, kozłów pięć, baranków rocznych pięć. Tać była ofiara Ahiezer, syna Ammisaddai.
Dnia jedenastego książę synów Aser Phegiel, syn Ochran,
Ofiarował miskę śrebrną ważącą sto i trzydzieści syklów, czaszę śrebrną mającą siedmdziesiąt syklów na wagę świątnice, obie pełne białéj mąki oliwą zaczynionéj na ofiarę:
Moździerzyk złoty mający dziesięć syklów, pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiary zapokojnych wołów dwu, baranów pięć, kozłów pięć, baranków rocznych pięć. Tać była ofiara Phegiel, syna Ochran.
Dnia dwunastego książę synów Nephtali Ahira, syn Enan,
Ofiarował miskę śrebrną ważącą sto i trzydzieści syklów, czaszę śrebrną mającą siedmdziesiąt syklów na wagę świątnice, obie pełne mąki oliwą zaczynionéj na ofiarę:
Moździerzyk złoty ważący dziesięć syklów, pełen kadzidła:
Wołu z stada i barana i baranka rocznego na całopalenie:
I kozła za grzech.
A na ofiary zapokojnych wołów dwu, baranów pięć, kozłów pięć, baranków rocznych pięć. Tać była ofiara Ahira, syna Enan.
Te rzeczy na poświącanie ołtarza są ofiarowane od książąt Izraelowych w dzień, którego poświęcon jest: misek śrebrnych dwanaście, czasz śrebrnych dwanaście, moździerzyków złotych dwanaście:
Tak że sto i trzydzieści syklów srebra miała miska jedna, a siedmdziesiąt syklów czasza jedna: to jest, w obec wszystkiego naczynia ze śrebra syklów dwa tysiące cztery sta wagi świątnice.
Moździerzyków złotych dwanaście pełnych kadzidła, po dziesiąci syklach ważących wagą świątnice: to jest wespół złota syklów sto i dwadzieścia.
Wołów z stada na całopalenie dwanaście, baranów dwanaście, baranków rocznych dwanaście i mokre ofiary ich, kozłów dwanaście za grzech.
Na ofiary zapokojnych wołów dwadzieścia i cztery, baranów sześćdziesiąt, kozłów sześćdziesiąt, baranków rocznych sześćdziesiąt. Te rzeczy są ofiarowane na poświącaniu ołtarza, gdy go pomazano.
A gdy wchodził Mojżesz do przybytku przymierza, aby się radził wyrocznice, słyszał głos mówiącego do siebie z ubłagalnie, która była nad skrzynią świadectwa między dwiema Cherubiny, zkąd téż mawiał do niego.