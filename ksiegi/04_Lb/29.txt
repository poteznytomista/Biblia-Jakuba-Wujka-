Miesiąca téż siódmego pierwszy dzień chwalebny i święty będzie wam: wszelkiego dzieła niewolniczego czynić weń nie będziecie; bo jest dzień trąbienia i trąb.
I ofiarujecie całopalenia na wonność przewdzięczną Panu, cielca z stada jednego, barana jednego i baranków rocznych bez zmazy siedmi:
A na obiaty ich białéj mąki oliwą zaczynionéj trzy dziesiąte części do każdego cielca: dwie dziesiąte do barana:
A jednę dziesiątą do baranka, których pospołu jest baranków siedm.
I kozła za grzech, którego ofiarują na oczyszczenie ludu.
Oprócz całopalenia na nowiu księżyców i z obiatami jego i całopalenia wiecznego z zwykłemi ofiarami mokremi. Temiż obrzędy ofiarować będziecie na wonność przewdzięczną, zapał Panu.
Dziesiąty téż dzień miesiąca tego siódmego będzie wam święty chwalebny, i będziecie trapić dusze wasze: wszelkiego dzieła niewolniczego czynić weń nie będziecie.
I ofiarujecie całopalenie Panu, na wonność przewdzięczną, cielca ze stada jednego, barana jednego, baranków rocznych bez zmazy siedmi:
A na obiatę ich białéj mąki oliwą rozczynionéj trzy dziesiąte części do cielca każdego: dwie dziesiąte do barana:
A dziesiątą część dziesiątéj części do każdego baranka, których wespół jest baranków siedm.
I kozła za grzech, oprócz tego, co jest obyczaj ofiarować za występek na oczyszczenie, i całopalenie wieczne, z obiatą i mokremi ofiarami ich.
A piętnastego dnia miesiąca siódmego, który wam święty i chwalebny będzie, wszelkiego dzieła niewolniczego weń czynić nie będziecie; ale święcić będziecie święto uroczyste Panu siedm dni.
I ofiarujecie całopalenie na wonność przewdzięczną Panu, cielców z stada trzynaście, baranów dwu, baranków rocznych bez zmazy czternaście:
A na mokre ofiary ich białéj mąki oliwą zaczynionéj trzy dziesiąte części do cielca każdego, których pospołu jest cielców trzynaście: a dwie dziesiąte części baranów jednemu, to jest, pospołu baranom dwiema:
A dziesiątą część dziesiątéj części każdemu barankowi, których pospołu jest baranków czternaście.
I kozła za grzech, oprócz całopalenia wiecznego i obiaty i mokréj ofiary jego.
Drugiego dnia ofiarujecie cielców z stada dwanaście, baranów dwu, baranków rocznych bez zmazy czternaście:
I obiaty i mokre ofiary każdego, do cielców, i baranów i baranków porządnie odprawować będziecie:
I kozła za grzech, oprócz całopalenia wiecznego, i obiaty i mokréj ofiary jego.
Dnia trzeciego ofiarujecie cielców jedenaście, baranów dwu, baranków rocznych bez zmazy czternaście:
I obiaty i mokre ofiary każdego, do cielców, i baranów i baranków porządnie odprawować będziecie:
I kozła za grzech, oprócz całopalenia wiecznego, i obiaty i mokréj ofiary jego.
Dnia czwartego ofiarujecie cielców dziesięć, baranów dwu, baranków rocznych bez zmazy czternaście:
I obiaty, i mokre ofiary każdego, do cielców, i baranów i baranków porządnie odprawować będziecie:
I kozła za grzech, oprócz całopalenia wiecznego, i obiaty jego i mokréj ofiary.
Dnia piątego ofiarujecie cielców dziewięć, baranów dwu, baranków rocznych bez zmazy czternaście:
I obiaty, i mokre ofiary każdego, do cielców, i baranów i baranków porządnie odprawować będziecie:
I kozła za grzech, oprócz całopalenia wiecznego, i obiaty jego i mokréj ofiary.
Dnia szóstego ofiarujecie cielców ośm, baranów dwu, baranków rocznych bez zmazy czternaście:
I obiaty i mokre ofiary każdego, do cielców, i baranów i baranków porządnie odprawować będziecie:
Kozła téż za grzech, oprócz całopalenia wiecznego, i obiaty jego i mokréj ofiary.
Dnia siódmego ofiarujecie cielców siedm, i baranów dwu, baranków rocznych bez zmazy czternaście:
I obiaty i mokre ofiary każdego, do cielców, i baranów i baranków porządnie odprawować będziecie:
I kozła za grzech, oprócz całopalenia wiecznego, i obiaty jego i mokréj ofiary.
Dnia ósmego, który jest przechwalebny, wszelkiego dzieła służebniczego czynić nie będziecie.
Ofiarując całopalenie na wonność przewdzięczną Panu, cielca jednego, barana jednego, baranków rocznych bez zmazy siedm:
I obiaty i mokre ofiary każdego, do cielców, i baranów i baranków porządnie odprawować będziecie:
I kozła za grzech, oprócz całopalenia wiecznego, i obiaty jego i mokréj ofiary.
To ofiarować będziecie Panu na uroczyste święta wasze: oprócz ślubów i dobrowolnych ofiar waszych w całopaleniu, wybrane w mokréj ofierze, i ofiarach zapokojnych.