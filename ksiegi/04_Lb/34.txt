I mówił Pan do Mojżesza, rzekąc:
Przykaż synom Izraelowym, i rzeczesz do nich: Gdy wnidziecie do ziemie Chananejskiéj, a w osiadłość wam losem padnie, temi granicami ograniczona będzie.
Strona od południa pocznie się od puszczy Syn, która jest wedle Edom: i będzie miała granice na wschód słońca morze słone,
Które okrąża stronę południową przez wstępowanie Skorpiona, tak żeby przeszły do Senna, i przyszły od południa aż do Kadesbarne, zkąd wynidą granice od wsi imieniem Adar, i pociągną do Asemona.
I pójdzie kołem granica od Asemony aż do potoka Egipskiego, i morza wielkiego brzegiem się skończy.
A strona zachodnia pocznie się od morza wielkiego, i tymże się kóncem zamknie.
A na północną stronę, od morza wielkiego granice się zaczną przychodzące aż do góry najwyższéj,
Od któréj pójdą do Emath aż do granic Sedada:
I pójdą granice aż do Zephrona i do wsi Enan: te będą granice na stronie północnéj.
Ztamtąd wymierzone będą granice przeciw wschodniéj stronie ode wsi Enan aż do Sephama:
A od Sephama zstąpią granice do Rebla przeciw studni Daphnim: ztamtąd przyjdą przeciw wschodu słońca do morza Cenereth.
I pociągną aż do Jordanu, a na ostatek morzem słonem się zamkną. Tę ziemię będziecie mieć wedle granic jéj wokół.
I przykazał Mojżesz synom Izraelowym, mówiąc: Ta będzie ziemia, którą posiądziecie losem, i którą kazał Pan dać dziewięciorgu pokoleniu, i połowicy pokolenia.
Albowiem pokolenie synów Ruben według domów swoich, i pokolenie synów Gad według liczby rodów, połowica téż pokolenia Manasse,
To jest półtrzecia pokolenia wzięły część swoję za Jordanem przeciw Jerychowi na wschodnią stronę.
I rzekł Pan do Mojżesza:
Te są imiona mężów, którzy wam ziemię podzielą. Eleazar kapłan, i Jozue, syn Nun,
I jedno książę z każdego pokolenia,
Których te są imiona: z pokolenia Judy, Kaleb, syn Jephone.
Z pokolenia Symeon, Samuel, syn Ammiud.
Z pokolenia Benjamin, Elidad, syn Chaselon.
Z pokolenia synów Dan, Bokki syn Jogli.
Z synów Józephowych, z pokolenia Manasse, Hanniel, syn Ephod.
Z pokolenia Ephraim, Kamuel, syn Sephthan.
Z pokolenia Zabulon, Elisaphan, syn Pharnach.
Z pokolenia Issachar, książę Phalthiel, syn Ozan.
Z pokolenia Aser, Ahiud, syn Salomi.
Z pokolenia Nephtali, Phedael, syn Ammiud.
Ci są, którym przykazał Pan, aby podzielili synom Izraelowym ziemię Chananejską.