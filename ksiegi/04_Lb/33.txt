Te są stanowiska synów Izraelowych, którzy wyszli z Egiptu hufcami swymi pod ręką Mojżesza, i Aarona.
Które spisał Mojżesz według miejsc obozów, które na rozkazanie Pańskie odmieniali.
A tak wyciągnąwszy z Ramesse, miesiąca pierwszego, piętnastego dnia miesiąca pierwszego, drugiego dnia Phase, synowie Izraelowi ręką wyniosłą, gdy na to patrzyli wszyscy Egiptyanie,
I grzebli pierworodne, które był Pan pobił; (bo i w bogach ich pokazał był pomstę):
Położyli się obozem w Sokot.
A z Sokot przyszli do Etham, które jest na ostatnich granicach puszczy.
Ztamtąd się ruszywszy, przyszli przeciw Phihahiroth, które patrzy ku Beelsephon, i położyli się obozem przed Magdalem.
A odciągnąwszy od Phihahiroth, przeszli przez pośród morza na puszczą, a idąc przez trzy dni po puszczy Etham, położyli się w Mara.
A ruszywszy się z Mara, przyszli do Elim, gdzie było dwanaście źródeł wodnych i siedmdziesiąt palm: i stanowili się tam.
Ale i ztamtąd wyszedłszy, rozbili namioty nad morzem czerwonem. A odciągnąwszy od morza czerwonego,
Położyli się obozem na puszczy Syn.
Zkąd wyszedłszy, przyszli do Daphka.
A wyszedłszy z Daphka, stanęli obozem w Alus.
A wyciągnąwszy z Alus, w Raphidym rozbili namioty, gdzie lud nie miał wody ku piciu.
A wyciągnąwszy z Raphidym, stanęli obozem na puszczy Synai.
Ale i z puszczy Synai wyszedłszy, przyszli do Grobów pożądania.
A odciągnąwszy od Grobów pożądania, położyli się obozem w Haseroth.
A z Haseroth przyszli do Rethma.
A wyciągnąwszy z Rethma, stanęli obozem w Remmomphares.
Zkąd wyszedłszy, przyszli do Lebna.
Z Lebna położyli się obozem w Resie.
A wyszedłszy z Resa, przyszli do Ceelatha.
Zkąd wyciągnąwszy, położyli się obozem na górze Sepher.
A odszedłszy od góry Sepher, przyszli do Arada.
Ztamtąd wyciągnąwszy, stanęli obozem w Maceloth.
A wyciągnąwszy z Maceloth, przyszli do Thaath.
Z Thaath położyli się obozem w Thare.
Zkąd wyszedłszy, rozbili namioty w Methka.
A z Methka położyli się obozem w Hesmona.
A wyciągnąwszy z Hesmona, przyszli do Moseroth.
A z Moseroth położyli się obozem w Benejaakan.
A wyjechawszy z Benejaakan, przyszli do góry Gadgad.
Zkąd ruszywszy się, obozem stanęli w Jetebatha.
A z Jetebatha przyszli do Hebrona.
A z Hebrona wyszedłszy, stanęli obozem w Asyongaber.
Ztamtąd wyjechawszy, przyszli na puszczą Syn, ta jest Kades.
A wyciągnąwszy z Kades, położyli się obozem na górze Hor, na ostatnich granicach ziemie Edom.
I wstąpił Aaron kapłan na górę Hor, na rozkazanie Pańskie: i tam umarł roku czterdziestego wyjścia synów Izraelowych z Egiptu, miesiąca piątego, pierwszego dnia miesiąca:
Gdy mu było lat sto dwadzieścia trzy.
I usłyszał Chananejczyk król Arad, który mieszkał na południe, iż synowie Izraelowi przyszli do ziemie Chananejskiéj.
A ruszywszy się od góry Hor, położyli się obozem w Salmon.
Zkąd wyszedłszy, przyszli do Phunon.
A wyciągnąwszy z Phunon, obozem stanęli w Oboth.
A z Oboth przyszli do Jeabarym, które jest na granicach Moabitów.
A ruszywszy się z Jeabarym, rozbili namioty w Dybongad,
Zkąd wyszedłszy, stanęli obozem w Helmondeblathaim.
A ruszywszy się z Helmondeblathaim, przyszli do gór Abarym przeciwko Nabo.
A od gór Abarym odciągnąwszy przeszli na pola Moabskie nad Jordanem przeciw Jerychowi.
I tam się położyli obozem od Bethsymoth aż do Abelsatym, na równiejszych miejscach Moabitów.
Gdzie mówił Pan do Mojżesza:
Przykaż synom Izraelowym a mów do nich: Gdy się przeprawicie przez Jordan, wszedłszy do ziemie Chananejskiéj,
Wytraćcież wszystkie obywatele onéj ziemie, połamcie znaki, i bałwany pokruszcie, i wszystkie ich wyżyny spustoszcie,
Oczyszczając ziemię, i mieszkając w niéj; bom ja ją dał wam w osiadłość.
Którą między się losem podzielicie. Tym, których więcéj będzie, szerszą dacie, a których mniéj, węższą. Każdemu jako los padnie, tak będzie dane dziedzictwo: według pokolenia i domów osiadłość będzie podzielona.
Lecz jeźli nie będziecie chcieć wytracić obywatelów ziemie, którzy zostaną, będą wam jako gwoździe w oczach i oszczepy w bokach: i będą się wam przeciwić w ziemi mieszkania waszego.
A cokolwiekiem im był umyślił uczynić, wam uczynię.