Te są rodzaje Aarona i Mojżesza w dzień, którego mówił Pan do Mojżesza na górze Synai.
A te imiona synów Aaronowych: pierworodny jego Nadab, potem Abiu, i Eleazar, i Ithamar.
Te imiona synów Aaronowych, kapłanów, których pomazano, i których ręce napełniono i poświęcono, aby kapłański urząd sprawowali.
Nadab bowiem i Abiu pomarli, gdy ofiarowali ogień obcy przed obliczem Pańskiem na puszczy Synai, bez potomstwa: i odprawowali kapłański urząd Eleazar i Ithamar przed Aaronem, ojcem swoim.
I mówił Pan do Mojżesza, rzekąc:
Przywiedź pokolenie Lewi i postaw przed oczyma Aarona kapłana, aby mu służyli,
I strzegli i pilnowali, cokolwiek należy do służby zgromadzenia przed przybytkiem świadectwa.
I niech strzegą naczynia przybytkowego, służąc na posłudze jego. I darujesz Lewity
Aaronowi i synom jego, którym dani są od synów Izraelowych: a Aarona i syny jego postanowisz nad służbą kapłańską.
Obcy, któryby ku posługowaniu przystąpił, umrze.
I mówił Pan do Mojżesza, rzekąc:
Jam wziął Lewity od synów Izraelowych miasto wszelkiego pierworodnego, otwarzającego żywot między syny Izraelowymi, i będą Lewitowie moi.
Bo mój jest każdy pierworodny: odtąd, jakom pobił pierworodne w ziemi Egipskiéj, poświęciłem sobie, cokolwiek się pierwszego rodzi w Izraelu od człowieka aż do bydlęcia, moi są: Ja Pan.
I mówił Pan do Mojżesza na puszczy Synai, rzekąc:
Policz syny Lewi według domów ojców ich i familii, każdego mężczyznę od jednego miesiąca i wyżéj.
Policzył Mojżesz jako Pan przykazał.
I nalezieni są synowie Lewi po imionach swych: Gerson i Kaath i Merary.
Synowie Gerson: Lebni i Semei.
Synowie Kaath: Amram i Jesaar, Hebron i Ozyel.
Synowie Merary: Moholi i Musy.
Od Gersona były dwie familie, Lebnicka i Semejska:
Których naliczono ludu płci męzkiéj, od jednego miesiąca i wyżéj, siedm tysięcy i pięćset.
Ci za przybytkiem kłaść się obozem będą, na zachód słońca,
Pod hetmanem Eliasaph, synem Lael.
A będą mieć straż w przybytku przymierza.
Sam przybytek i przykrycie jego, zasłonę, którą zaciągają przede drzwiami przykrycia przymierza, i opony sieni: oponę téż, którą zawieszają w wejściu sieni przybytku, i cokolwiek do służby ołtarza należy, powrozy przybytkowe i wszystkie statki jego.
Ród Kaath będzie miał lud Amramity, i Jesaaryty, i Hebronity, i Ozyelity. Teć są domy Kaathitów, policzone po imionach swoich.
Wszystkich rodzaju męzkiego, od jednego księżyca i wyżéj, ośm tysięcy sześćset: będą mieć straży świątnice,
I położą się obozem na południową stronę.
A hetman ich będzie Elisaphan, syn Ozyel,
I będę strzedz skrzynie, i stołu, i lichtarza, ołtarzów i naczynia świątnice, któremi służbę sprawują, i zasłony, i wszelki takowy sprzęt.
A hetman hetmanów Lewitskich Eleazar, syn Aarona kapłana, będzie nad strażnikami straży świątnice.
A od Merary będą ludowie Moholitowie i Muzytowie, policzeni imionmi swemi:
Wszystkich rodzaju męzkiego, od jednego miesiąca i wyżéj, sześć tysięcy, dwieście.
Hetman ich Suryel, syn Abihajel: na północnéj stronie obozem się położą.
Pod ich strażą będą deszczki przybytkowe, i drążki, i słupy, i podstawki ich, i wszystko, co ku takowéj służbie należy,
I słupy sienne wokoło z podstawkami swemi, i kołki z powrozami.
Stanowić się obozem będą przed przybytkiem przymierza, to jest, na wschód słońca, Mojżesz i Aaron z syny swymi, trzymając straż świątnice w pośrodku synów Izraelowych: ktokolwiek obcy przystąpi, umrze.
Wszystkich Lewitów, które policzyli Mojżesz i Aaron wedle przykazania Pańskiego, według domów ich, rodzaju męzkiego, od miesiąca jednego i wyżéj, było dwadzieścia dwa tysiące.
I rzekł Pan do Mojżesza: Policz pierworodne płci męzkiéj z synów Izraelowych, od jednego miesiąca i wyżéj, i będziesz miał summę ich.
I weźmiesz mi Lewity miasto wszystkich pierworodnych synów Izraelowych, (Jam jest Pan:) i bydło ich miasto wszego pierworodnego bydła synów Izraelowych.
Policzył Mojżesz, jako był Pan przykazał, pierworodne synów Izraelowych.
I było mężczyzn wedle imion swych, od miesiąca jednego i wyżéj, dwadzieścia dwa tysiące dwieście siedmdziesiąt trzéj.
I mówił Pan do Mojżesza, rzekąc:
Weźmij Lewity miasto pierworodnych synów Izraelowych: i bydło Lewitów miasto bydła ich, i będą moimi Lewitowie: Ja jestem Pan.
A w okupie dwu set siedmidziesiąt trzech, którzy przechodzą liczbę Lewitów z pierworodnych synów Izraelowych,
Weźmiesz po piąci syklów na każdą głowę wedle wagi świątnice: sykiel ma dwadzieścia pieniędzy.
I dasz pieniądze Aaronowi i synom jego, okup tych, którzy są nadzwyż.
Wziął tedy Mojżesz pieniądze tych, którzy byli nadzwyż, i które odkupili od Lewitów.
Za pierworodne synów Izraelowych, tysiąc trzysta sześćdziesiąt pięć syklów, wedle wagi świątnice.
I dał je Aaronowi i synom jego, według słowa, które mu był Pan przykazał.