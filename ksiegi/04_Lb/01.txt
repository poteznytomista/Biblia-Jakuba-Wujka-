I mówił Pan do Mojżesza na puszczy Synai w przybytku przymierza, pierwszego dnia miesiąca wtórego, roku wtórego po wyjściu ich z Egiptu, rzekąc:
Zbierzcie summę wszystkiego zgromadzenia synów Izraelowych, według rodzajów i domów ich, i imiona każdego, cokolwiek jest płci męzkiéj,
Od dwudziestu lat i wyżéj, wszystkich mężów mocnych w Izraelu: a policzycie je według hufców ich, ty i Aaron.
A z wami będą książęta pokolenia i domów w rodzinach swych,
Których te są imiona: Z Ruben Elisur, syn Sedeur.
Z Symeon Salamiel, syn Surysaddai.
Z Juda Naasson, syn Aminadab.
Z Issachar Nathanael, syn Suar.
Z Zabulon Eliab, syn Helon.
A synów Józephowych z Ephraim Elisama, syn Amiud. Z Manasse Gamaliel, syn Phadassur.
Z Benjamin Abidan, syn Gedeonów.
Z Dan Ahiezer, syn Ammisadai.
Z Aser Phegiel, syn Ochran.
Z Gad Eliazaph, syn Duel.
Z Nephtali Ahira, syn Enan.
Ci najzacniejsi książęta ludu w pokoleniach i w rodzajach swoich, i głowy wojska Izraelowego:
Które wzięli Mojżesz i Aaron ze wszystkiem mnóstwem pospólstwa.
I zgromadzili pierwszego dnia miesiąca wtórego, popisując je według rodu, i domów, i familii, i głów, i imion każdego, od dwudziestego roku i wyżéj,
Jako był przykazał Pan Mojżeszowi. I policzeni są na puszczy Synai.
Z Ruben, pierworodnego Izraelowego, według rodów, i familii, i domów ich, i imion każdéj głowy, wszystkiéj płci męzkiéj od dwudziestego roku i wyżéj, wychodzących na wojnę:
Czterdzieści i sześć tysięcy i pięć set.
Z synów Symeon, według rodzajów, i familii, i domów rodzin ich, policzeni są po imionach i po głowach każdego, wszystkiéj mężczyzny od dwudziestego roku i wyżéj, wychodzących na wojnę:
Pięćdziesiąt i dziewięć tysięcy i trzysta.
Z synów Gad, według rodzajów, i familii, i domów rodzin ich, naliczeni są po imionach każdego od dwudziestu lat i wyżéj, wszyscy, którzyby na wojnę wychodzili:
Czterdzieści i pięć tysięcy sześć set i pięćdziesiąt.
Z synów Juda, według rodzajów, i familii, i domów rodzin ich po imionach każdego, od dwudziestego roku i wyżéj, wszyscy, którzy mogli na wojnę wychodzić,
Naliczeni są siedmdziesiąt i cztery tysiące i sześć set.
Z synów Issachar, według rodzajów, i familii, i domów rodzin ich, po imionach każdego, od dwudziestego roku i wyżéj, wszyscy, którzyby na wojnę wychodzili:
Naliczeni są pięćdziesiąt i cztery tysiące i cztery sta.
Z synów Zabulon, według rodzajów, i familii, i domów rodzin ich, naliczeni są po imieniu każdego, od dwudziestego roku i wyżéj, wszyscy, którzy mogli na wojnę wychodzić:
Pięćdziesiąt i siedm tysięcy i cztery sta.
Z synów Józeph, z synów Ephraim, według rodzajów, i familii, i domów rodzin ich, naliczeni są po imieniu każdego, od dwudziestego roku i wyżéj, wszyscy, którzy mogli na wojnę wychodzić:
Czterdzieści tysięcy pięć set.
A z synów Manasse, według rodzajów, i familii, i domów rodzin ich, popisani są po imieniu każdego, od dwudziestego roku i wyżéj, wszyscy, którzy mogli na wojnę wychodzić:
Trzydzieści dwa tysiące dwieście.
Z synów Benjaminowych, według rodzajów, i familii, i domów rodzin ich, naliczeni są imionmi każdego, od dwudziestego roku i wyżéj, wszyscy, którzy mogli wychodzić na wojnę:
Trzydzieści pięć tysięcy cztery sta.
Z synów Dan, według rodzajów, i familii, i domów rodzin ich, naliczeni są każdego imieniem, od dwudziestego roku i wyżéj, wszyscy, którzy mogli na wojnę wychodzić:
Sześćdziesiąt dwa tysiące siedm set.
Z synów Aser, według rodzajów, i familii, i domów rodzin ich, naliczeni są po imionach każdego, od dwudziestego roku i wyżéj, wszyscy, którzy mogli wyniść na wojnę:
Czterdzieści tysięcy i tysiąc pięć set.
Z synów Nephthali, według rodzajów, i familii, i domów rodzin ich, naliczeni są imieniem każdego, od dwudziestego roku i wyżéj, wszyscy, którzy mogli wychodzić na wojnę:
Pięćdziesiąt trzy tysiące cztery sta.
Ci są, które policzyli Mojżesz i Aaron, i dwanąście książąt Izraelskich, każdego według domów rodzajów ich.
I była wszystka summa synów Izraelowych według domów, i familii ich, od dwudziestego roku i wyżéj, którzy mogli wychodzić na wojnę:
Po sześćkroć sto tysięcy i trzy tysiące mężów, pięć set i pięćdziesiąt.
Lecz Lewitów w pokoleniu familii swoich nie liczono z nimi.
I mówił Pan do Mojżesza, rzekąc:
Pokolenia Lewi nie licz, i nie położysz summy ich z synmi Izraelowymi:
Ale je postanów nad przybytkiem świadectwa, i wszystkiem naczyniem jego, i cokolwiek ku Ceremoniom należy. Ci nosić będą przybytek, i wszystko naczynie jego; i będą w posługowaniu, i wokoło przybytku obozem się położą.
Gdy będziecie mieć ciągnąć, Lewitowie przybytek składać będą: a gdy się obozem położycie, postawią: a ktoby obcy przystąpił, zabit będzie.
A synowie Izraelowi będą stać obozem, każdy wedle hufców i pułków i wojsk swoich.
A Lewitowie wkoło przybytku namioty rozbijać będą, aby nie przyszedł gniew na zgromadzenie synów Izraelowych, i będą czuć na straży przybytku świadectwa.
Uczynili tedy synowie Izraelowi wedle wszystkiego, co był przykazał Pan Mojżeszowi.