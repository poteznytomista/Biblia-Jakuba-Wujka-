Nie miej w podejźrzeniu niewiasty łona twego, aby nie okazała nad tobą złości nauki złej.
Nie dawaj niewieście mocy nad duszą twą, aby nie wstąpiła na siłę twoję i byłbyś zawstydzony.
Nie patrz na niewiastę wielochdwą, byś snadź nie wpadł w sidła jej.
Z tanecznicą nie bądź ustawiczny ani jej słuchaj, byś snadź nie zginął jej potężnością.
Nie patrz na pannę, abyś się nie zgorszył z jej piękności.
Nie daj dusze twojej niwczym wszetecznicam, abyś się nie zagubił i dziedzictwa twego.
Nie poglądaj po ulicach miasta ani się przebiegaj po rynkach jego.
Odwróć oblicze twoje od niewiasty pięknie ubranej a nie przypatruj się cudzej piękności.
Wiele ludzi zginęło dla piękności niewieściej, a stąd się pożądliwość zapala jako ogień.
Każda niewiasta, która jest nierządna, jako gnój na drodze podeptana będzie.
Piękności cudzej niewiasty wiele dziwując się zstali się złośliwemi, bo rozmowa z nią jako ogień się rozpala.
Z cudzą niewiastą zgoła nie siadaj ani siedź z nią podparwszy się łokcia,
ani z nią sporu wiedź na winie, by się snadź nie skłoniło ku niej serce twoje, a upadłbyś w zatracenie przez krew twoję.
Nie opuszczaj starego przyjaciela, bowiem nowy nie będzie mu podobny.
Nowe wino przyjaciel nowy: podstarzeje, a z rozkoszą pić je będziesz.
Nie zajźrzy chwały i bogactw złośliwemu, bo nie wiesz, które ma być wywrócenie jego.
Nie kochaj się w krzywdzie niesprawiedliwych, wiedząc, że aż do piekła nie będzie się podobał niezbożny.
Daleko bądź od człowieka, który ma moc zabić, a nie będziesz się obawiał bojaźni śmierci.
A jeśli przystaniesz do niego, nie dopuszczaj się niczego, by-ć snadź nie odjął żywota twego.
Wiedz o pospolitości śmierci: bo przez pośrzodek sideł będziesz chodził a po zbrojach ludzi bolejących będziesz się przechodził.
Wedle możności twej waruj się od bliźniego twego, a z mądrymi i roztropnymi miewaj sprawy.
Ludzie sprawiedliwe miewaj u stołu swego a w bojaźni Pańskiej niech będzie chluba twoja,
a w rozumie niech ci będzie myśl o Bogu, a wszytka rozmowa twoja o przykazaniu Nawyższego.
Z ręki rzemieślników robotę chwalić będą, a przełożonego nad ludem z mądrości mowy jego, a słowo z roztropności starszych.
Straszny jest w mieście swym człowiek języczny a niebaczny w mowie obrzydły będzie.