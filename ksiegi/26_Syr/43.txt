Utwierdzenie wysokości piękność jego jest a śliczność nieba w widzeniu chwały.
Słońce, gdy je widać, opowiada, gdy wschodzi, dziwne naczynie, dzieło Nawyższego.
W południe pali ziemię, a przed gorącością jego kto się ostoi? Pieca strzegący w dziełach rozpalonych:
we trójnasób słońce rozpala góry wypuszczając promienie ogniste, a błyszcząc promieńmi swemi zaślepia oczy.
Wielki Pan, który je stworzył, i na słowa jego pośpieszył się w drodze.
I księżyc we wszytkim czasu swego, okazanie ćzasów i znak wieków.
Od księżyca znak dnia świętego,' światło, którego ubywa od pełniej.
Miesiąc wedle imienia jego jest i rostący dziwnie do pełniej.
Naczynie wojska na wysokości, na utwierdzeniu niebieskim świed się ozdobnie.
Piękność nieba, jasność gwiazd, świat oświecający Pan na wysokości.
Na słowa Świętego stoją wedle rozsądku a nie ustaną na straży swojej.
Patrz na tęczę, a błogosław tego, który ją stworzył: barzo jest piękna w jasności swojej.
Obtoczyła niebo okrążeniem światłości swojej, ręce Najwyższego wyciągnęły ją.
Rozkazaniem swym śnieg przyspieszył a pokwapia się wypuszczać błyskania sądu swego.
Przetoż skarby są otworzone i wyleciały obłoki jako ptacy.
Wielmożnością swą założył obłoki i połamały się kamienie gradowe.
Na jego wejźrzenie zatrząsną się góry, a wiatr południowy wiać będzie na wolą jego.
Głos gromu jego uderzy w ziemię, nawałność północna i zgromadzenie wiatru.
A jako ptastwo zlatające ku usiędzieniu — spuszcza śnieg, a jako szarańcza spadająca spadnienie jego.
Piękności białości jego oko się dziwować będzie, a serce zdumiewać się przed deszczem jego.
Mróz wysypie na ziemię jako sól, i gdy zmarznie, będzie jako wierzchołki ostu.
Zimny wiatr z północy wiał i ściął się lód z wody, nad wszytkim zgromadzeniem wód odpoczynie i jako pancerz wewlecze się na wody,
i pożrze góry i powarzy puszcze, i zieloność jako ogniem posuszy.
Lekarstwo na wszytko w pokwapieniu obłoku i rosa nadchodząca od ciepła nadchodzącego uniży go.
Na słowo jego ucichł wiatr, a pomyśleniem swym udszył głębokość i ugruntował Pan na niej wyspy.
Którzy jeżdżą po morzu, niech powiadają o niebezpieczeństwach jego, a słysząc uszami naszemi będziem się dziwować.
Tam znamienite sprawy i dziwne, rozmaite rodzaje źwierząt i wszelkiego bydła, i stworzenie wielorybów.
Przezeń utwierdzony jest koniec biegu i mową jego wszytkie rzeczy są złożone.
Wiele będziem mówić, a ustaniemy w słowiech, a summa mów: On jest we wszytkim.
Wysławiając dokądże przemożemy? Bo on wszechmogący nad wszytkami sprawami swemi.
Straszliwy Pan i barzo wielki, i dziwna moc jego.
Wysławiajcie Pana im nawięcęj możecie: bo jeszcze przewyższy i dziwna wielmożność jego.
Błogosławiąc Pana, wywyższajcie go, ile będziecie mogli: bo więtszy jest nade wszelką chwałę.
Wywyższając go napełniajcie się mocą, nie ustawajcie, bo nie ogarniecie.
Któż go ujźrzy i wypowie? A kto go wychwali, jako jest od początku?
Wiele rzeczy skrytych, więtszych niżli te, bośmy mało widzieli spraw jego.
A Pan stworzył wszytko, a pobożnie żyjącym dał mądrość.