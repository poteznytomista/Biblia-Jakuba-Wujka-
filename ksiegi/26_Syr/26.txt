Niewiasty dobrej błogosławiony mąż, bo liczba lat jego dwojaka.
Niewiasta mocna rozwesela męża swego i lata żywota jego w pokoju wypełni.
Dobry dział żona dobra, w dziale bojących się Boga będzie dana mężowi za uczynki dobre:
a bogatego i ubogiego serce dobre, na każdy czas twarz ich wesoła.
Trzech się rzeczy lękało serce moje, a czwartej bała się twarz moja:
Niesławy miejsckiej i wzruszenia pospólstwa,
potwarzy kłamliwej, co wszytko cięższe niżli śmierć;
boleść serdeczna i zła: niewiasta złego mniemania o mężu.
W niewieście nie wierzącej mężowi, bicz języka przed wszytkimi powiadający.
Jako jarzmo wołów, które się chwieje, tak i zła niewiasta: kto ją trzyma, jakoby trzymał niedźwiadka.
Niewiasta opiła gniew wielki, a zelżywość i szkaradość jej nie będzie zakryta.
Nieczystość niewiasty w podniosłych oczach i w powiekach jej będzie poznana.
Nad córką nie odwracającą się postaw straż, by upatrzywszy czasu nie użyła swej wolej.
Strzeż się wszelkiej niewstydliwości oczu jej, a nie dziwuj się, jeśli cię zaniedba.
Jako podróżny pragnący u zdroju otworzy usta i z każdej wody bliskiej będzie piła, i u każdego kołu usiędzie, i przedw każdej strzale otworzy sajdak, aż ustanie.
Wdzięczność żony pilnej ucieszy męża swego i wytuczy kości jego.
Wyćwiczenie jej jest dar Boży.
Żona roztropna a milcząca, nie masz frymarku na duszę wyćwiczoną.
Łaska nad łaskę żona święta i sromięźliwa,
i nie masz wagi, która by godna była dusze wstrzemięźliwej.
Jako słońce wschodzące światu, na wysokości Bożej, tak piękność dobrej żony ku ochędóstwu domu jej.
Świeca świecąca na lichtarzu świętym, a piękność twarzy w leciech statecznych.
Słupy złote na podstawkach śrebmych i nogi mocne na stopach statecznej niewiasty.
Fundamenty wieczne na skale mocnej, a przykazanie Boże w sercu niewiasty świętej.
We dwu rzeczach zafrasowało się serce moje, a w trzecim gniew mi przyszedł:
Mąż waleczny ustający od ubóstwa i mąż mądry wzgardzony,
a który od sprawiedliwości ustępuje do grzechu, Bóg na miecz go nagotował.
Dwie mi się rzeczy trudne a niebezpieczne widzą: trudno się kupiec wyzuć może z występku, a kaczmarz nie będzie usprawiedliwiony od grzechów ustnych.