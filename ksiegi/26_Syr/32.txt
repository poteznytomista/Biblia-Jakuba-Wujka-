Przełożonym cię uczyniono, nie wynoś się: bądź między nimi jako jeden z nich.
Staraj się o nie, a tak siądź, a odprawiwszy wszytko staranie swe, siądź do stołu:
abyś się weselił dla nich i wziął wieniec, ozdobę łaski, i dostał uraczenia od towarzystwa.
Mów, starszy, bo-ć przystoi
pierwsze słowo, z wielkim baczeniem, a nie przeszkadzaj muzyce.
Gdzie nie masz słuchania, nie wylewaj mowy a nie wynoś się w mądrości twojej, gdy czas nie po temu.
Kamyczek karbunkulus w klejnocie złotym, a harmonia muzyków przy biesiedzie wina,
Jako w robocie złotej sygnet jest smaragdowy, tak melodia śpiewaków przy wdzięcznym a miernym winie.
Słuchaj milcząc, a dla uczciwości przybędzie-ć dobrej łaski.
Młodzieńcze, mów zaledwie w rzeczy twojej.
Jeśli cię dwakroć zopytają, niech będzie krótka odpowiedź twoja.
W wielu rzeczach bądź, jakobyś nie wiedział, a słuchaj milcząc, tudzież i pytając.
Między pany nie bądź śmiały, a gdzie są starzy, niewiele mów.
Przed gradem uprzedzi błyskanie, a przed sromięźliwością uprzedzi wdzięczność, a dla uczciwości przybędzie-ć dobrej łaski.
A w godzinę wstania nie baw się, ale piewszy bież do domu swego i tam się zabawiaj, i tam graj,
i czyń pomyślenia twoje, a nie w grzechach i w pysznych słowiech.
A z tego wszytkiego błogosław Pana, który cię stworzył i który cię napaja wszytkiego dobra swego. Bojaźń Pańska i rozsądek
Kto się boi Pana, przyjmie naukę jego, a którzy go szukają rano, najdą błogosławieństwo.
Kto szuka Zakonu, będzie im napełnion, a kto zdradliwie czyni, obrazi się oń.
Którzy się boją Pana, najdą sąd sprawiedliwy, a sprawiedliwości jako światłość zapalą.
Człowiek grzeszny będzie się chronił karania a wedle wolej swej najdzie przykłady.
Mąż porady nie zarzuci wyrozumienie, obcy i pyszny nie ulęknie się strachu.
I potym jako uczynił sam przez się bez porady, swymi też wynalazkami karan będzie.
Synu, nic nie czyń bez rady, a po uczynku nie będziesz żałował.
Drogą upaści nie chodź, a nie obrazisz się o kamienie, nie zwierzaj się pracowitej drodze, byś nie uczynił duszy twej obrazy,
od synów twoich miej się na pieczy.
W każdej sprawie twojej wiarą wierz duszy twojej, bo to jest zachowanie przykazań.
Kto wierzy Bogu, strzeże przykazania, a kto w nim ufa, nie będzie umniejszon.