Kto się Boga boi, będzie czynił dobrze, a kto się trzyma sprawiedliwości, dostanie jej;
i zabieży mu jako uczciwa matka, a jako żona panną pojęta, przyjmie go.
Nakarmi go chlebem żywota i rozumienia a wodą mądrości zbawiennej napoi go i umocni się w nim, i nie pochyli się;
i zatrzyma go i nie zawstydzi się, i wywyższy go u bliźnich jego,
iw pośrzód kościoła otworzy usta jego, i napełni go duchem mądrości i rozumienia, i szatą chwały przyodzieje go.
Wesele i radość będzie skarbiła nad nim i imienia wiecznego dziedzicem go uczyni.
Ludzie głupi nie dostaną jej, a baczni ludzie zabieżą jej. Głupi ludzie nie oglądają jej, bo daleko jest od pychy i zdrady;
ludzie kłamliwi nie wspomnią jej, a ludzie prawdziwi najdą się u niej i szczęście mieć będą aż do oglądania Boga.
Nie jest piękna chwała w uściech złośliwego,
abowiem od Boga poszła mądrość, bo przy mądrości Bożej stać będzie chwała i rozmnoży się w uściech wiernego, a Panujący da mu ją.
Nie mów: Przez Boga nie jest przy mnie, bo czego on nienawidzi, nie czyń.
Nie mów: On mię w błąd wprawił, bo mu nie potrzeba niezbożnych ludzi.
Wszelkiej obrzydliwości błędu Pan nienawidzi i nie będzie się podobała bojącym się go.
Bóg od początku stworzył człowieka i ostawił go w ręce rady jego.
Przydał mandaty i przykazania swoje;
jeśli będziesz chciał mandaty zachować, zachowają cię, i na wieki wiarę miłą trzymać.
Położył przed cię wodę i ogień: do czego chcesz, ściągni rękę twoję.
Przed człowiekiem żywot i śmierć, dobre i złe: co się mu podoba, będzie mu dano.
Iż wielka mądrość Boża, a silny jest w mocy, widzący wszytkie bez przestanku.
Oczy Pańskie ku tym, którzy się go boją, a on zna wszelką sprawę człowieczą.
Nikomu nie rozkazał żle czynić i nie dał żadnemu czasu dla grzeszenia:
abowiem nie pragnie mnóstwa synów niewiernych i niepożytecznych.