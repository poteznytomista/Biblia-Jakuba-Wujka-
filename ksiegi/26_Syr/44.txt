Wysławiajmy męże chwalebne i ojce nasze w rodzaju swoim.
Wielką chwałę uczynił Pan wielmożnością swą od wieku.
Panujące we władzach swych ludzie wielkiej mocy i mądrością swą obdarzeni, pokazujący w pismach prorockich zacność prorocką
i rozkazujący ludowi czasu swego i mocą roztropności ludziom naświętsze słowa.
Umiejętnością swą wynajdowali śpiewania muzyckie i wiersze Pisma wykładali;
ludzie bogaci w mocy, starający się o poczciwość, doma spokojnie mieszkający.
Ci wszyscy w rodzajach narodu swego sławę otrzymali a za dni swoich byli w pochwaleniu.
Którzy się z nich narodzili, zostawili imię, aby opowiadano chwały ich.
A są, których nie masz pamiątki; zginęli jako ci, których nie było; i narodzili się, jakoby się nie rodzili, i synowie ich z nimi.
Ale oni są ludzie miłosierdzia, których pobożności nie ustały.
Z nasieniem ich trwają dobra,
dziedzictwo święte wnukowie ich a w testamencie trwało nasienie ich.
I synowie ich dla nich trwają aż na wieki, nasienie ich i sława ich nie będzie opuszczona.
Ciała ich są w pokoju pogrzebione, a sława ich żywię na pokolenie i pokolenie.
Mądrość ich niech powiadają narodowie, a chwałę ich niech opowiada kościół.
Henoch podobał się Bogu i przeniesion jest do raju, aby dał pokutę narodom.
Noe nalezion jest doskonałym, sprawiedliwym, a czasu rozgniewania stał się pojednaniem.
A przetoż zostawion jest ostatek ziemi, kiedy przyszedł potop.
Przymierze wieczne stało się z nim, żeby nie mogło być zgładzone potopem wszelkie ciało.
Abraham wielki ociec mnóstwa narodów i nie jest mu nalezion podobien w sławie: który zachował Zakon Nawyższego, a był z nim w przymierzu.
Na ciele jego przymierze stanowił, nalezion był wiernym w pokuszeniu.
Przetoż pod przysięgą dał mu chwałę w narodzie jego, że miał się rozmnożyć jako kupa ziemie
a iż jako gwiazdy miał wywyższyć nasienie jego, a dać im dziedzictwo od morza do morza i od Rzeki aż do krajów ziemie.
Także i z Izaakiem uczynił dla Abrahama, ojca jego.
Błogosławieństwo wszytkich narodów dał mu Pan i przymierze potwierdził na głowie Jakubowej.
Poznał go w błogosławieństwach swoich i dał mu dziedzictwo, i rozdzielił jego część na dwojenaście pokolenia.
I zachował mu ludzie miłosierne, którzy naleźli łaskę w oczach wszelkiego dała