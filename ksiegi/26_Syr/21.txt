Synu, jeśliś zgrzeszył, nie przydawaj drugi raz, ale i za dawne proś, abyć były odpuszczone.
Uciekaj przed grzechy jako przed wężem, a jeśli się do nich przystąpisz, ukąszą cię.
Zęby lwie zęby ich, zabiiaiace dusze człowiecze.
Wszelki grzech jest jako miecz z obu stron siekący, ranie jego nie masz uleczenia.
Fukania i krzywdy wniwecz obrócą majętność, a dom, który barzo bogaty jest, będzie zniszczon pychą: tak majętność pysznego wykorzeniona będzie.
Modlitwa z ust ubogiego przyjdzie aż do uszu jego, a sąd prędko przyjdzie nań.
Kto nienawidzi karania, znak jest złośliwego, a kto się Boga boi, nawróci się do serca swego.
Możny w śmiałym języku, daleko słynie: a mądry wie, że bywa omylon od niego.
Kto buduje dom swój cudzym nakładem, jako który zbiera kamienie swoje w zimie.
Zbór grzeszących kupa zgrzebi, a dokonanie ich płomień ognisty.
Droga grzeszących kamieniem ubrukowana: a na końcu ich piekło i ciemności, i męki.
Kto strzeże sprawiedliwości, obejmie zrozumienie jej.
Doskonałość bojaźni Bożej mądrość i rozum.
Nie będzie nauczon, który nie jest mądry w dobrym.
A jest mądrość, która obfituje we złości, a nie masz rozumu, gdzie jest gorżkość.
Nauka mądrego jako powódź wzbierze, a rada jego trwa jako żrzódło żywota.
Serce głupiego jako naczynie stłuczone, a żadnej mądrości nie zadzierźy.
Słowo mądre, którekolwiek usłyszy umiejętny, pochwali i jeszcze przyda do niego; usłyszał rozkosznik i nie podoba mu się, i zarzuci je w tył swój.
Powieść głupiego jako tłomok w drodze, bo w uściech roztropnego najdzie się przyjemność.
Ust mądrego szukają w zgromadzeniu, a słowa jego uważać będą w sercach swoich.
Jako dom zniszczony, tak mądrość głupiemu, a nauka nieumiejętnego niewymówione słowa.
Pęta na nogach nauka głupiemu a jako okowy rąk na prawej ręce.
Szalony śmiejąc się głos swój podnosi, a człowiek mądry zaledwie milczkiem się uśmiechać będzie.
Złote ochędóstwo nauka mądremu a jako ramiennik na prawem ramieniu.
Noga głupiego łacna w dom bliźniego, ale człowiek świadomy wstydzi się osoby możnego.
Głupi przez okno patrzyć będzie do domu, ale mąż ćwiczony stać będzie na dworze.
Głupstwo człowiecze słuchać przeze drzwi, a mądremu będzie za ciężką sromotę.
Usta nieopatrznych mówić będą głupie rzeczy, a słowa mądrych na wadze będą rozważone.
W uściech głupich serca ich, a w sercu mądrych usta ich.
Gdy niezbożny przeklina szatana, sam przeklina duszę swoję.
Obmówca splugawi duszę swoję i u wszytkich będzie w nienawiści, a kto z nim przebywa, też przemierzłym będzie, milczący a baczny uczczon będzie.