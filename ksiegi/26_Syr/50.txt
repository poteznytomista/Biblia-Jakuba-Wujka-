Symon, syn Oniaszów, kapłan wielki, który za żywota swego Dom podparł, a za dni swych kościół umocnił.
Kościoła też wysokość od niego jest ugruntowana, dwoiste budowanie i wysokie ściany kościoła.
Za jego dni wyniknęły studnice wód, a jako morze napełnione są zbytnie.
Który miał pieczą o ludu swoim i wybawił ji od zatracenia.
Który przemógł rozprzestrzenić miasto, który dostąpił chwały w obcowaniu z ludźmi i rozszerzył weszcie do Domu i do sieni.
Jako gwiazda jutrzenna między mgłami a jako pełny księżyc we dni swoje świeci,
a jako słońce jasne, tak on świecił w kościele Bożym.
Jako tęcza jaśniejąca się pięknie między jasnemi obłokami, jako kwiat różej we dni wiosny i jako lilie, które są nad ciekąćą wodą, i jako kadzidłowa pachnąca we dni letnie,
jako ogień błyskający się i kadzidło gorające w ogniu,
jako naczynie ze złota zupełne, wszelkim drogim kamieniem ozdobione,
jako oliwa rodząca i cyprys podnoszący się wysoko, gdy brał na się świetną szatę a ubierał się w zupełność powagi
gdy wstępował do ołtarza świętego, uczynił chwałą święty ubiór.
A biorąc części z rąk kapłańskich, a sam stojąc przy ołtarzu, a około niego zgromadzenie braciej, jako szczepienie cedru na górze Libanie,
tak około niego stali jako gałęzie palmowe, i wszyscy synowie Aaronowe w chwale swojej,
a ofiara Pańska w ręku ich przed wszytkim zgromadzeniem Izraelskim. I wykonywając posługę na ołtarzu, aby rozmnożył ofiarę Króla Nawyższego:
ściągnął rękę swą ku mokrym ofiarom i ofiarował ze krwi jagody.
Wylał na fundament ołtarza wonność Boską Nawyższemu Książęciu.
Tedy Aaronowi synowie zakrzyknęli, na trąbach kutych zatrąbili i dali słyszeć głos wielki na pamiątkę przed Bogiem.
Tedy wszystek lud pospołu pospieszyli się i upadli na oblicze swe na ziemi, aby chwalili Pana Boga swego i oddali modlitwy wszechmocnemu Bogu Nawyższemu.
I śpiewacy wysławiali głosy swemi, i w wielkim domu był wielki dźwięk wdzięczności pełny.
I prosił lud Pana Nawyższego w modlitwie, aż się dokonała chwała Pańska i dokończyli służby swojej.
Tedy zstępując podniósł ręce swe na wszytko zgromadzenie synów Izraelowych, aby dał Bogu chwałę usty swemi i chlubił się imieniem jego.
I powtórzył modlitwę swoję, chcąc pokazać moc Bożą.
A teraz módlcie się Bogu wszytkich rzeczy, który uczynił wielkie rzeczy po wszytkiej ziemi, który rozmnożył dni nasze z żywota matki naszej i obszedł się z nami według miłosierdzia swego:
Niechże nam da wesele serdeczne i aby był pokój za dni naszych w Izraelu, na wieczne dni,
aby wierzył Izrael, że z nami jest miłosierdzie Boże, aby nas wybawił za dni naszych.
Dwa narody ma w nienawiści dusza moja, a trzeci nie jest narodem, którego nienawidzę:
którzy siedzą na górze Seir i Filistymy, i lud głupi, który mieszka w Sychimiech],
W tych księgach naukę mądrości i umiejętności spisał Jezus, syn Syrachów, Jerozolimczyk, który odnowił mądrość z serca swego.
Błogosławiony, który się w tych dobrach obiera: kto je kładzie w serce swe, będzie zawsze mądrym.
Bo jeśli to czynić będzie, zgodzi się ku wszemu, bo światłość Boża szcieżka jego jest