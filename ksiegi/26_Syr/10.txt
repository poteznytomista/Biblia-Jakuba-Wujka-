Sędzia mądry będzie sądził lud swój a przełożeństwo roztropnego stałe będzie.
Jaki jest sędzia ludu, tacy też słudzy jego, a jaki przełożony miasta, tacy i mieszkający w nim.
Król nieumiejętny potraci lud swój, a miasta osadzone będą roztropnością mądrych.
W ręce Bożej władza nad ziemią i pożytecznego sprawcę wzbudzi nad nią na czas.
W ręce Bożej szczęście człowiecze, a na osobę człowieka uczonego włoży sławę jego.
Nie pamiętaj każdej krzywdy bliźniego a nie czyń nic w sprawach krzywdy.
Omierzła jest pycha przed Bogiem i przed ludźmi i brzydliwa wszelka niesprawiedliwość narodów.
Królestwo bywa przenaszane od narodu do narodu dla niesprawiedliwości i krzywd, i po twarzy, i rozmaitych zdrad.
A nad łakomego nic nie masz gorszego! Przeczże się pyszni ziemia i popiół?
Nic nie jest złościwszego jako miłować pieniądze, bo ten i duszę swą ma przedajną: gdyż w żywode swoim wyrzucił wnętrzności swoje.
Wszytkich mocarzów krótki żywot. Długa niemoc obciąża lekarza.
Krótką niemoc odcina lekarz: tak i król dziś jest a jutro umrze.
Bo kiedy człowiek umrze, odziedziczy węże i bestie, i robaki.
Początek pychy człowieczej odstąpić od Boga.
Bo od tego, który go uczynił, odstąpiło serce jego, bo pycha jest początkiem grzechu każdego: kto się jej trzymać będzie, pełen będzie przeklęctwa, a na koniec go wywród.
Przeto Pan pohańbia zbory dych ludzi i zepsował je do końca.
Stolice książąt pysznych wywrócił Bóg, a na ich miejsce pokorne posadził.
Korzenie pysznych narodów ususzył Bóg, a wszczepił pokorne z tychże narodów.
Ziemie narodów wywródł Pan i wytradł je aż do gruntu;
wysuszył z nich i wytracił je i wygładził pamiątkę ich z ziemie.
Pamiątkę pysznych wytracił Bóg i zostawił pamiątkę pokornych umysłem.
Nie jest stworzona dla ludzi pycha ani gniew dla narodu niewieściego.
Nasienie ludzi to uczczone będzie, które się Boga boi, a to nasienie beze czci będzie, które przestępuje Pańskie przykazanie.
Między bracią rządźca ich we czci, a którzy się boją Pana, będą w oczach jego.
Chluba bogatych, poczciwych i ubogich jest bojaźń Boża.
Nie gardź człowiekiem sprawiedliwym ubogim ani sobie waż człowieka grzesznego bogatego.
Wielki i sędzia, i możny jest w uczciwości: a z nich nie masz więtszego nad tego, który się Boga boi.
Niewolnikowi mądremu wolni służyć będą, a mąż roztropny i ćwiczony nie będzie szemrał strofowany, a nieuk nie będzie uczczony.
Nie wynoś się w czynieniu roboty twojej ani się ociągaj czasu niedostatku.
Lepszy jest, co robi, a ma dosyć wszytkiego, niż co się pyszni, a nie ma i chleba.
Synu, w cichości zachowaj duszę twoję a miej ją w uczciwości według godności jej.
Grzeszącego przeciw duszy swojej, kto usprawiedliwi? A kto uczci nie czczącego dusze swojej?
Ubogi dla swej nauki i bojaźni wsławion bywa, a jest człowiek, którego czczą dla majętności jego.
A kto jest wsławion w ubóstwie, jako daleko więcej w bogactwie? Lecz kto jest wsławion dla majętności, niech się ubóstwa boi.