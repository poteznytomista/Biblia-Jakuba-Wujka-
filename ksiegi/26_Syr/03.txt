Synowie mądrości zgromadzenie sprawiedliwych, a rodzaj ich posłuszeństwo i miłość.
Wyroku ojcowskiego słuchajcie, synowie, i tak czyńcie, abyście zbawieni byli.
Bóg bowiem ojca w syniech uczcił i prawo macierzyńskie wyciągając utwierdził nad syny.
Kto miłuje Boga, uprosi odpuszczenie grzechów i powściągnie się od nich, a na modlitwie powszedniej wysłuchan będzie.
A jako który skarbi, tak i kto ma w uczciwości matkę swą.
Kto czci ojca swego, doczeka pociechy z dziatek, a w dzień modlitwy swej wysłuchan będzie.
Kto czci ojca swego, będzie długo żyw, a kto jest posłuszen ojcu, ochłodzi matkę.
Kto się boi Pana, ten czci rodzice i jako panom służyć będzie tym, którzy go porodzili.
Uczynkiem i mową, i wszelką cierpliwością czci ojca twego,
aby na cię przyszło błogosławieństwo od niego, a błogosławieństwo jego, aby aż do końca trwało.
Błogosławieństwo ojcowskie utwierdza domy dziatek, a przeklęctwo macierzyńskie wywraca fundamenty.
Nie chłub się z zelżywości ojca twego, bo nie jest tobie ku sławie zelżywość jego,
sława bowiem człowiecza z uczciwości ojca jego, a sromota synowska ociec beze czci.
Synu, wspomagaj starość ojca twego, a nie zasmucaj go za żywota jego,
a jeśli na baczeniu ustanie, odpuść, a nie wzgardząj go w sile twojej: bo miłosierdzie ojcu pokazane nie przyjdzie w zapamiętanie.
Abowiem za grzech matczyn będzie-ć oddano dobro
i będzie-ć budowano w sprawiedliwości, a czasu utrapienia wspomnią na cię, a jako lód w pogodę rozpłyną się grzechy twoje.
O jako złą sławę ma, który opuszcza ojca, a przeklęty jest od Boga, który drażni matkę!
Synu, rzeczy twe odprawuj w cichości, a będziesz miłowan nad chwałę ludzką.
Imeś jest więtszy, pokorniej się we wszytkim zachowaj i najdziesz łaskę przed Bogiem,
bo wielka moc Boga samego, a od pokornych uczczon bywa.
Wyższych rzeczy nad cię nie pytaj się a mocniejszych nad cię nie badaj się: ale cóć Bóg rozkazał, to rozmyślaj zawźdy, a w wielu uczynkach jego nie bądź dworny.
Bo nie potrzeba tobie, abyś skryte rzeczy oczyma twemi upatrował.
W rzeczach niepotrzebnych nie zabawią się rozmaicie, a w wielu uczynkach jego nie będziesz dworny.
Wiele rzeczy bowiem tobie nad rozum ludzki są pokazane.
Wiele też ludzi omyliło ich domniemanie i myśli ich w próżności zatrzymało.
Serce twarde źle się na ostatek będzie miało, a kto miłuje niebezpieczeństwo, w nim zginie.
Serce, które chodzi dwiema drogami, nie będzie miało szczęścia, a człowiek złego serca potknie się na nich.
Serce złośliwe będzie obciążone boleściami, a grzesznik do grzeszenia przyda.
Zbór pysznych nie będzie miał zdrowia, szczep bowiem grzechu rozkorzeni się w nich, a nie będzie zrozumian.
Serce mądrego bywa poznane w mądrości, a ucho dobre słuchać będzie mądrości ze wszystką pilnością.
Mądre serce i rozumne wstrzyma się od grzechów, a w uczynkach sprawiedliwości będzie miało szczęście.
Ogień gorający gasi woda, a jałmużna grzechom się przeciwia,
a Bóg jest opiekunem tego, który nagradza łaskę: pamięta nań na po tym, a czasu upadku swego najdzie pokrzepienie.