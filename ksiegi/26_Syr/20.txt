O jako lepiej jest skarać, niżli się gniewać, a wyznawającemu z prośbą nie przekażać.
Zapalczywość trzebieńca zgwałci pannę,
tak który przez gwałt odprawuje sąd niesprawiedliwy.
O jako dobra rzecz jest, gdy skarany pokazuje żal, bo tak ujdziesz grzechu dobrowolnego.
Jest milczący, który najduje się mądrym, i jest obrzydły, który płochy jest ku mówieniu.
Jest milczący i nie ma rozumu do mówienia, a jest milczący, który wie czas przystojny.
Człowiek mądry będzie milczał aż do czasu słusznego, ale wszeteczny i głupi nie będą patrzać czasu.
Kto wiele słów używa, obrazi duszę swoję, a kto sobie moc przywłaszcza niesłusznie, będzie w nienawiści.
Jest powodzenie we złych rzeczach mężowi niekarnemu, a jest nalezienie ku szkodzie.
Jest datek, który nie jest pożyteczny, a jest datek, którego dwojaka nagroda.
Jest dla chwały umniejszenie i jest, który podniesie głowę z uniżenia.
Jest, co wiele za mało kupuje, a siedmiorako je wracający.
Mądry w słowiech czyni samego siebie przyjemnym, a wdzięczności głupich wylane będą.
Datek od głupiego nie będzie-ć pożyteczny: abowiem oczy jego siedmiorakie są.
Da mało, a wieleć wymówi, a otworzenie ust jego jest zapalenie.
Dziś pożyczy kto, a jutro się upomina: obrzydły jest człowiek takowy.
Głupi nie będzie miał przyjaciela i nie będzie łaska dobram jego.
Bo którzy jedzą chleb jego, fałszywy język mają: jako wielekroć a jako wiele ich będą się śmiać z niego!
Bo ani tym, co miał mieć, dobrze szafuje, także i tym, czego mieć nie miał.
Upad fałszywego języka, jako gdy kto na tło spadnie: tak złośników upadek prędko przydzie.
Człowiek niewdzięczny jako bajka próżna, w uściech nieuków ustawiczna będzie.
Z ust głupiego nie jest przyjemna przypowieść, bo jej nie powiada czasu swego.
Jest, który nie może dla niedostatku grzeszyć, a w swym upokojeniu będzie pobudzan.
Jest, co dla wstydu utraci duszę swoję i dla nieopatrznej osoby straci ją, a folgując cudzej osobie, straci sam siebie.
Jest, który dla wstydu obiecuje przyjacielowi, a nabył go sobie nieprzyjacielem darmo.
Zelżywość barzo zła w człowiecze kłamstwo, a w uściech nieumiejętnych będzie ustawiczne.
Lepszy złodziej niż mąż ustawicznie kłaniający, a oba odziedziczą zatracenie.
Obyczaje ludzi kłamliwych są bezecne, a sromota ich jest z nimi bez przestanku.
Mądry słowy swemi pokaże sam siebie, a człowiek roztropny spodoba się panom.
Kto sprawuje ziemię swoję, wyniesie wysoko bróg zboża, a kto czyni sprawiedliwość, ten powyższon będzie, a kto się podoba panom, ujdzie nieprawości.
. Dary i upominki zaślepiają oczy sędziom, a jako niemy w uściech zawściąga karania ich.
Mądrość zatajona a skarb niewidziany, co za pożytek z obojga?
Lepszy jest, który tai głupstwo swe, niż człowiek, który kryje mądrość swoję.