Mądrość uniżonego wywyższy głowę jego i w pośrzodku wielkich panów posadzi go.
Nie chwal człowieka z piękności jego ani gardź człowiekiem dla osoby jego.
Maluczka jest pszczoła między latającymi, a przodek słodkości ma owoc jej.
Nie chłub się nigdy w odzieniu ani się wynoś w dzień poczciwości twojej: bo dziwne są sprawy samego Nawyższego a chwalebne i skryte i niewidome są uczynki jego.
Wiele okrutników usiadło na stolicy, a ten, o którym nic nie myślono, odniósł koronę.
Wiele możnych gwałtownie są ściśnieni, a zacni ludzie dani są w ręce innych.
Nie gań nikogo pierwej, niż się wywiesz, a wywiedziawszy się, strofuj sprawiedliwie.
Pierwej niż wysłuchasz, nie odpowiadaj słowa, a w pośrzodku mów nie wtrącaj się.
Nie wadź się o to, co cię nie dolega, a nie postawaj w sądzie grzeszników.
Synu, nie zabawiaj się wielą spraw, a jeśli będziesz bogatym, nie będziesz wolny od występku; bo jeśli ścigać będziesz, nie dościgniesz, a choćbyś wybieżał, nie wybiegasz się.
Jest człowiek pracujący i śpieszący się i bolejący niezbożnik, a tym więcej się nie zbogaci.
Jest człowiek leniwy, ratunku potrzebujący, na sile barziej schodzący, a dosyć ubóstwa mający:
a oko Boskie wejźrzało nań ku dobremu i podniósł go od uniżenia jego, i podwyższył głowę jego, i dziwowali mu się wiele, i dali cześć Bogu.
Dobre i złe, żywot i śmierć, ubóstwo i bogactwa — od Pana pochodzą.
Mądrość i nauka, i umiejętność Zakonu u Boga, miłość i drogi dobre od niego.
Grzesznikom błąd i ciemności wrodzone są, a którzy się radują we złych rzeczach, starzeją się we złości.
Dar Boży trwa sprawiedliwym a pomnożenie powodzić się będzie na wieki.
Jest, który się bogaci skąpo żyjąc, a ta jest część zapłaty jego w tym, co mówi:
Nalazłem sobie odpoczynienie, a teraz będę sam używał dobra mego.
A nie wie, że czas przeminie, a śmierć się przybliża, i wszytko innym zostawi, i umrze.
Trwaj w postanowieniu twoim a rozmawiaj o nim, i zstarzej się w uczynku przykazań tobie danych.
Nie trwaj w uczynkach grzeszników, a ufaj Bogu, a mieszkaj na miejscu twoim.
Bo łacno jest w oczach Boskich, natychmiast uczcić ubogiego.
Błogosławienie Boże prędkie jest ku zapłacie pobożnego, a w krótkim czasie postępek jego pożytek czyni.
Nie mów: Cóż po mnie a cóż odtąd będzie dobrego?
Nie mów. Mam dostatek a cóż mi się odtąd przyda złego?
W dzień dobrego nie zapominaj złego, a w dzień złego nie zapominaj dobrego.
Bo łacno jest przed Bogiem w dzień śmierci zapłacić każdemu według dróg jego.
Złość godziny przynosi zapamiętanie zbytku wielkiego, a przy skończeniu człowieczym odkrycie uczynków jego.
Nie chwal przed śmiercią żadnego człowieka, bo w syniech swych poznan bywa mąż.
Nie każdego człowieka wprowadzaj do domu swego, bo wiele jest chytrości zdradliwego.
Jako bowiem wypuszczają smród wnętrzności śmierdzących ludzi i jako kuropatwę wprowadzają w klatkę, i jako sarnę w sidło, tak i serce pysznych ludzi i jako stróż widzący upadek bliźniego swego.
Dobre bowiem rzeczy we złe obracając zakłada zdrady, a w rzeczach wybranych włoży zmazę.
Od jednej iskierki rozżarza się ogień i od jednego zdradliwego mnoży się kreifc a człowiek grzeszny godzi na krew.
Strzeż się zaraźliwego, bowiem knuje złości, by snadź na cię nie przywiódł pośmiewiska na wieki.
Przypuść do siebie cudzoziemca i wywróci cię w wichrze, i oddali cię od twego własnego.