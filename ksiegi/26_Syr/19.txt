Robotnik opiły nie zbogaci się, a kto gardzi małemi rzeczami, pomału upadnie.
Wino i niewiasty zwodzą mądre i wytkną roztropne,
a kto się przyłącza ku nierządnicam, będzie niecnota: zgniłość i robacy odziedziczą go i będzie wyniesion na przykład więtszy, i będzie wyjęta z liczby dusza jego.
Kto rychło wierzy, jest lekkiego serca i umniejszon będzie, i nadto będzie mian za tego, który grzeszy przeciw duszy swojej.
Kto się weseli z nieprawości, karan będzie, a kto nienawidzi karania, umniejszy mu się żywota, a kto nienawidzi wielomowności, gasi złość.
Kto grzeszy przeciw duszy swojej, będzie pokutował, a kto się kocha we złości, karan będzie.
Nie powtarzaj słowa złego i przykrego, a nic ci nie ubędzie.
Przyjacielowi i nieprzyjacielowi nie oznąjmuj umysłu swego, a jeśli masz grzech, nie odkrywaj;
bo będzie cię słuchał i będzie się strzegł ciebie, i jakoby broniąc grzechu, będzie cię nienawidział, i tak będzie przy tobie zawżdy.
Słyszałeś słowo przeciw bliźniemu twemu, niech zaraz umrze w tobie, ufając, że się nie rozpukniesz od niego.
Od słowa rodząc pracuje głupi, jako stękanie rodzenia dziecięcia.
Strzała, która utknęła w biedrze ciała, tak słowo w sercu głupiego.
Strofuj przyjaciela, by snadź nie zrozumiał i rzekł: Nie uczyniłem, abo jeśli uczynił, aby drugi raz nie czynił, i
Strofuj bliźniego, by snadź nie rzekł; a jeśli rzekł, by snadź nie powtórzył.
Strofuj przyjaciela, bo często bywa występek,
a nie wierz każdej powieści. Jest, co się potyka w języku, ale nie z umysłu.
Któż jest bowiem, który by nie zgrzeszył językiem swoim? Strofuj bliźniego pierwej niż grozić będziesz.
A daj miejsce bojaźni Nawyższego, bo wszytka mądrość bojaźń Boża, a w niej bać się Boga, a we wszelkiej mądrości wykonanie Zakonu.
A nauka złości nie jest mądrość i myśl grzesznych nie jest roztropność,
Jest złość, a w niej przeklęctwo, i jest głupi, któremu schodzi na mądrości.
Lepszy jest człowiek bogobojny, któremu schodzi na mądrości i nie dostaje rozumu, niżli który ma dosyć rozumu, a przestępuje Zakon Nawyższego.
Jest chytrość osobliwa, a niesprawiedliwa.
jest, który wypuszcza słowo pewne powiadając prawdę. Jest, który się złośliwie korzy, a wnętrzności jego są pełne zdrady;
a jest, który się nazbyt zniża od wielkiej pokory, i jest, który skłania oblicze swe i czyni, jakoby nie widział, czego nie wiedziano;
a jeśli słabość sił grzeszyć mu nie dopuści, jeśli czas najdzie źle czynienia, uczyni źle.
Z wejźrzenia poznać męża a od potkania oblicza poznać roztropnego.
Ubiór ciała i oszczerzanie zębów w śmiechu, i chód człowieczy, wydawają go.
Jest skaranie fałszywe w gniewie srómocącego, i jest sąd, który się nie zda być dobrym, i jest milczący, a ten jest roztropny.