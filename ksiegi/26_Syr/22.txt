Kamieniem ubłoconym leniwiec jest ukamionowan, a wszyscy będą mówić ku wzgardzie jego.
Gnojem wołowym leniwy jest ukamionowany, a każdy, kto się go dotknie, otrząśnie ręce.
Sromota ojcowska jest z syna źle wychowanego, a córka w umniejszeniu będzie.
Córka mądra dziedzictwo mężowi swemu: bo która lekkość czyni, bywa ku zelżywości ojcu.
Ojca i męża zawstydza bezpieczna (i nad niezbożne mniejsza nie będzie), a od obu będzie nie uczczona
Muzyka w żałobie, powieść nie wedle czasu, karanie i nauka na każdy czas mądrość.
Kto uczy głupiego, jako kto skorupy zlepia.
Kto powiada słowo nie słuchającemu, jako który budzi śpiącego z twardego snu.
Z śpiącym gada, który powiada mądrość głupiemu, a na końcu powieści mówi: Któż to jest?
Płacz nad umarłym, bo ustała światłość jego, i nad głupim płacz, bo rozum ustaje.
Mało płacz nad umarłym, abowiem odpoczynął.
Bo niecnotliwego niecnotliwy żywot nad śmierć głupiego.
Żałoba po umarłym przez siedm dni, ale po głupim i niezbożnym po wszytkie dni żywota ich.
Z głupim niewiele mów, a z niemądrym nie chodź.
Strzeż się go, abyś trudności nie miał, a nie będziesz splugawion grzechem jego.
Odstąp od niego, a najdziesz pokój i nie będziesz utrapion głupstwem jego.
Nad słowo co ciężyć będzie? a które insze imię jemu jedno głupi?
Piasek i sól, i brełę żelaza łacniej jest nieść niż człowieka nieroztropnego i głupiego, i niezbożnego.
Wiązanie drzewiane spojone na fundamencie budowania nie rozerwie się: tak i serce umocnione rozmyślaniem rady.
Myśl mądrego na każdy czas bojaźnią nie będzie skażona.
Jako koły na wysokim miejscu i wapno bez nakładu nie ostoją się położone przeciw wiatru,
tak i serce lękliwe w myśli głupiego nie ostoi się przeciw gwałtowi strachu,
Jako serce lękliwe w myśli głupiego na każdy czas nie będzie się bało, tak i ten, który w przykazaniu Bożym trwa ustawicznie.
Kto kole oko, wywodzi łzy, a kto bodzie serce, pokazuje czucie.
Kto ciska kamieniem na ptaki, spędzi je, tak i który łaje przyjacielowi, rozrywa przyjaźń.
Choćbyś dobył miecza na przyjaciela, nie rozpaczaj, bo jest nawrót Na przyjaciela jeśli otworzysz usta przykre,
nie bój się, bo jest pojednanie, wyjąwszy przymówłd i wyrzucanie na oczy, i pychę, i objawienie tajemnice, i ranę zdradliwą: dla tych wszytkich odbieży przyjaciel.
Zachowaj wiarę z przyjacielem w ubóstwie jego, abyś się i w szczęściu jego weselił.
Czasu ucisku jego trwaj mu wiernym, abyś w dziedzictwie jego był spółdziedzicem.
Przed ogniem z komina para i dym ognisty wzgórę idzie, tak i przede krwią złorzeczeństwa i potwarzy, i groźby.
Pozdrawiać przyjaciela nie będę się wstydził, nie skryję się przed nim, a jeśli mi się co złego przezeń przyda, zcierpię.
Każdy, kto usłyszy, będzie się go strzegł.
Któż da straż ustom moim, a pieczęć pewną na wargi moje, abym nie upadł dla nich, a język mój żeby mię nie zatracił?