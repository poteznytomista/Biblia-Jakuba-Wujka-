Nie czyń złych rzeczy, a nie imą się ciebie.
Odstąp od nieprawego, a odstąpią złe od ciebie.
Synu, nie siej złości na zagoniech niesprawiedliwości, a nie będziesz ich żął siedmiorako.
Nie proś zwierzchności od Pana ani zacnej stolice od króla.
Nie czyń się sprawiedliwym przed Bogiem, bo po znawca serca on jest, a przed królem nie chciej być widzian mądrym.
Nie staraj się, abyś był sędzią, ażbyś mógł mocą przełomić nieprawości: byś się snadź nie uląkł osoby możnego i nie uczynił zgorszenia w sprawiedliwości twojej.
Nie grzesz przeciwko mnóstwu miasta ani się wdawaj między lud,
ani wiąż dwojakich grzechów, bo i za jeden wolen nie będziesz.
Nie bądź bojaźliwym na umyśle twoim.
Modlić się jałmużny czynić nie opuszczaj.
Nie mów: Za wielkością darów moich wejźrzy Bóg, a gdy będę ofiarował Bogu Najwyższemu, przyjmie dary moje.
Nie naśmiewaj się z człowieka w gorzkości dusze, bo jest, który uniża i podwyższa,
Nie orz kłamstwa przeciw bratu twemu ani przeciw przyjacielowi tak czyń.
Nie chciej kłamać wszelakim kłamstwem, bo ustawiczność jego nie jest dobra.
Nie bądź wielomównym w gromadzie starych a nie powtarzaj słów na modlitwie twojej.
Nie miej w nienawiści robót pracowitych ani sprawowania rolej postanowionego od Najwyższego.
Nie licz się w gromady niekarnych.
Pamiętaj na gniew, że nie omieszka.
Uniżaj barzo ducha twego, bo pomsta dała złośliwego ogień i robak.
Nie wykracaj naprzedwko przyjadelowi odwłaczającemu pieniądze ani brata namilszego dla złota nie wzgardzaj.
Nie odłączaj się od żony mądrej i dobrej, którejeś dostał w bojaźni Pańskiej: bo wdzięczność jej wstydliwości nad złoto.
Nie obrażaj czeladnika wiernie pracującego ani najemnika wydawającego duszę swą.
Sługa mądry niech ci będzie mił jako dusza twoja: nie omylaj go w wolności i nie zostawuj go w ubóstwie.
Masz dobytek? Przyglądajże go, a jeśli jest pożyteczny, niech trwa u ciebie.
Masz syny? Ćwicz je a nachylaj ich z dzieciństwa ich.
Masz córki? Strzeżże ciała ich, a nie okazuj im wesołej twarzy.
Wydaj córkę, a wielką rzecz sprawisz, a daj ją za człowieka roztropnego.
Jeśli masz żonę według dusze twojej, nie porzucaj jej, a nie zwierzaj się tej, której nienawidzisz.
Ze wszytkiego serca twego czci ojca twego a nie zapominaj stękania matki twojej;
pomni, że byś się był nie narodził, by nie przez nie, i oddawaj im jako i oni tobie.
Ze wszytkiej dusze twojej bój się Pana, a kapłany jego miej za święte.
Ze wszytkiej siły twojej miłuj tego, który cię uczynił, a sług jego nie opuszczaj.
Czci Boga ze wszytkiej dusze twojej i czci kapłany a oczyściaj się ramiony.
Dawaj im część, jakoć rozkazano, pierwiastek i oczyścienia, a za niedbałości twoje oczyść się z niewielą.
Dar łopatek twoich i ofiarę poświęcenia ofiarujesz Panu, i pierwiastki rzeczy świętych.
I ubogiemu ściągni rękę twoję, aby się wykonało ubłaganie i błogosławieństwo twoje.
Wdzięczność datku przed oczyma u każdego żywiącego, a umarłemu nie zabraniaj łaski.
Nie zaniechiwaj płaczących cieszyć a z płaczącymi chodź.
Nie leń się nawiedzić chorego, bo stąd w miłości będziesz utwierdzony.
We wszytkich sprawach twoich pamiętaj na ostatnie rzeczy twoje, a na wieki nie zgrzeszysz.