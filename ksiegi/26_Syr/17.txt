Bóg stworzył z ziemie człowieka a według obrazu swego uczynił go.
I zasię obrócił go w nię i na kształt swój przyodział go mocą.
liczbę dni i czas dał mu i dał mu moc nad temi rzeczami, które są na ziemi
Położył strach jego nade wszytkim ciałem i panował nad zwierzem i nad ptastwem.
Stworzył z niego pomoc jemu podobną i dał im radę i język, i oczy, i uszy, i serce ku myśleniu i nauką rozumu napełnił je.
Stworzył w nich umiejętność duszną, rozumem napełnił serca ich i złe i dobre ukazał im.
Przyłożył oko swe do serca ich, aby im okazał wielmożność spraw swoich,
aby chwalili imię święte i chlubili się w cudach jego, aby opowiadali wielmożności spraw jego.
Przydał im umiejętność i Zakon żywota dał im za dziedzictwo.
Uczynił z nimi przymierze wieczne i ukazał im sprawiedliwość i sądy swoje.
I wielmożność chwały jego widziało oko ich, a uszy ich słyszały cześć głosu jego, i rzekł im: Strzeżcie się wszelkiej nieprawości.
I każdemu z osobna dał rozkazanie o bliźnim swoim.
Drogi ich zawżdy są przed nim, nie są zakryte przed oczyma jego.
Nad każdym narodem postanowił przełożonego,
a Izrael zstał się jawną częścią Bożą.
wszytkie sprawy ich jako słońce przed oblicznością Bożą, a oczy jego bez przestanku patrzą na ich drogi.
Nie zataiły się przymierza przez złości ich, a wszytkie nieprawości ich przed oblicznością Bożą.
Jałmużna męża jako pieczęć u niego, a uczynność człowieka zachowa jako źrzenicę,
a potym powstanie i odda im zapłatę, każdemu na głowę jego i obróci na głębsze części ziemie.
Ale pokutującym dał drogę sprawiedliwości, i utwierdził ustające w cierpieniu, i naznaczył im dział prawdy.
Nawróć się ku Panu a opuść grzechy twoje,
módl się przed oblicznością Pańską, a umniejszaj obrażenia.
Nawróć się do Pana, a odwróć się od niesprawiedliwości twojej, a barzo nienawidź obrzydłości,
a poznaj sprawiedliwości i sądy Boże, a stój w dziale postanowienia i w modlitwie Boga Nawyższego.
Idź w strony wieku świętego z żywiącymi i dającymi wyznanie Bogu.
Nie mieszkaj w błędzie niezbożnych, przede śmiercią wyznawaj: od umarłego jako nic, ginie wyznanie.
Będziesz wyznawał żywiący, żywy i zdrowy będziesz wyznawał i chwalił Boga, i będziesz się chlubił w miłosierdziu jego.
Jako wielkie jest miłosierdzie Pańskie, a litość jego nad tymi, którzy się do niego nawracają.
Wszytko bowiem nie może być w ludziach, gdyż nie jest nieśmiertelny syn człowieczy, a w próżności złości się podobały.
Co jaśniejszego nad słońce? I to ustanie. Abo co gorszego nad to, co wymyśliło dało i krew? I to będzie karano.
Moc wysokości nieba ono przegląda, a wszyscy ludzie ziemia i popiół.