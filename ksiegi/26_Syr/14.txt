Błogosławiony mąż, który się nie podtknął w słowie ust swoich i nie jest trapion frasunkiem grzechu.
Szczęśliwy, który nie miał smutku na umyśle swoim, i nie utracił nadzieje swojej.
Człowiek chciwy i skąpy próżno ma bogactwa, a człowiekowi zazdrościwemu na co złoto?
Kto zbiera niesłusznie, od dusze swej innym zbiera, a w dobrach jego inszy zbytku używać będzie.
Kto sobie jest złym, komuż innemu dobrym będzie? I dobra swego z pociechą nie zażywie.
Kto sam sobie zajżrzy, nic nadeń nie jest gorszego i ta jest zapłata złości jego;
i jeśli co dobrze uczyni, niewiadomie a nie chcąc czyni, a na ostatek pokazuje złość swoję.
Złośliwe jest oko zazdrościwego i odwracające twarz, i gardzące duszą swoją.
Nienasycone oko chciwego częścią niesprawiedliwości: nie nasyci się, aż wyniszczy susząc duszę swoję.
Oko złe do złego, a nie naje się chleba, ale niedostateczne i smutne będzie u stołu swego.
Synu, jeśli masz, czyń sam sobie dobrze a ofiaruj Bogu godne ofiary.
Pamiętaj, żeć śmierć nie omieszka a iż ci jest okazan testament piekielny, testament bowiem tego świata: śmiercią umrze.
Przede śmiercią czyń dobrze przyjadelowi twemu, a według przemożenia twego ściągając, dawaj ubogiemu.
Nie utracaj dnia dobrego, a cząstka dobrego daru niechaj cię nie mija.
Izali inszym nie zostawisz boleści i prace twojej na rozdział losu?
Dawaj i bierz a usprawiedliwiaj duszę swoję.
Przed śmiercią twą czyń dobrze, bo w piekle nie najdziesz pokarmu.
Wszelkie ciało zwiotszeje jako siano i jako liście kwitnące na drzewie zielonym.
Jedno roście, a drugie opada: tak rodzaj ciała i krwie, jeden zachodzi, a drugi nastawa.
Każde dzieło skazitelne na koniec ustanie, a który je czyni, pójdzie z nim.
I wszelkie dzieło osobliwe będzie usprawiedliwień, a kto je czyni, będzie uczczon przez nie.
Błogosławiony mąż, który trwać będzie w mądrości i który w sprawiedliwości swej rozmyślać będzie, a w umyśle uważać będzie opatrzność Bożą.
Który rozmyśla drogę jej w sercu swoim, a tajemnice jej zrozumiewając, idąc za nią jakoby ślakujący, a na drogach jej stojący;
który wgląda przez okna jej i u drzwi jej słucha;
który odpoczywa w domu jej, a wbiwszy gwóźdź w ściany jej postawi domek swój pod ręką jej i w domku jego będą odpoczywać dobra na wieki.
Postawi syny swe pod przykryciem jej i będzie mieszkał pod jej gałązkami;
będzie obronion od upalenia pod dachem jej a w chwale jej będzie odpoczywał.