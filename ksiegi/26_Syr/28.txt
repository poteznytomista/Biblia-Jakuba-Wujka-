Kto się chce mścić, najdzie od Pana pomstę, a grzechy jego chowając chować będzie.
Odpuść bliźniemu twemu, który cię szkodzi, a tedy tobie proszącemu grzechy rozwiązane będą.
Człowiek na człowieka trzyma gniew, a od Boga szuka uzdrowienia.
Nad człowiekiem podobnym sobie nie ma miłosierdzia, a za grzechy swoje prosi?
Sam będący ciałem, zachowuje gniew, a prosi od Boga smiłowania? Któż się będzie modlił za grzechy jego?
Pamiętaj na ostateczne rzeczy, a przestań wieść nieprzyjaźni,
abowiem skaza i śmierć wiszą w przykazaniu jego.
Pomni na bojaźń Pańską, a nie gniewaj się na bliźniego.
Pomni na Zakon Nawyższego, a nie waż sobie niebaczności bliźniego.
Pohamuj się od zwady, a umniejszysz grzechów,
bo człowiek gniewliwy zapala zwadę, a mąż grzeszny zamiesza między przyjacioły, a między te, którzy pokój mają, wrzuci nieprzyjaźń.
Abowiem według drew leśnych tak się ogień rozpala, a według mocy człowieczej tak zapalczywość jego będzie, a według bogactw swych podniesie gniew swój.
Swar pręciki zapala ogień, a zwada skwapliwa wylewa krew, a język poświadczający przywodzi śmierć.
Jeśli na iskrę dmuchać będziesz, rozpali się jako ogień, a jeśli na nię pluniesz, zagaśnie: oboje z ust pochodzi.
Obmówca i dwujęzyczny — przeklęty, bo wielu zamiesza pokój mających.
Język trzeci wzruszył mnogie i rozegnał je z narodu do narodu,
miasta murowane bogaczów pokaził i domy mocarzów wywrócił,
siły narodów poodcinał, a lud mocny rozerwał.
Język trzeci mężne niewiasty wygnał i pozbawił je prac ich.
Kto się nań ogląda, nie najdzie pokoju ani będzie miał przyjaciela, na którym by polegał.
Raz od bicza czyni siność, ale raz od języka pokruszy kości.
Wiele ich legło paszczeką miecza, ale nie tak, jako którzy poginęli od języka swego.
Szczęśliwy, który jest obronion od języka złego i kto nie przeszedł w popędliwości jego, i który nie ciągnął jarzma jego ani był związan związkami jego.
Jarzmo bowiem jego jest jarzmo żelazne, a związka jego związka miedziana jest
Śmierć jego śmierć nagorsza, pożyteczniejsze piekło niżli on.
Trwałość jego nie będzie trwała, ale otrzyma drogi niesprawiedliwych, a płomieniem swoim nie spali sprawiedliwych.
Którzy Boga opuszczają, wpadną nań i rozpali się na nie, i nie będzie zagaszon, a będzie puszczon na nie jako lew i jako ryś obrazi je.
Ogródź dernim uszy twoje, nie słuchaj języka złośliwego a ustom twoim uczyń drzwi i zamki.
Złoto twoje i śrebro twoje zlej, a słowom twoim u działaj wagę, a ustom twoim wędzidła proste,
a strzeż się, abyś snadi nie potknął się językiem a żebyś nie upadł przed oczyma nieprzyjaciół zasadzających się na cię, a byłby upad twój nie uleczony na śmierć.