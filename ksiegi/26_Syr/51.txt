Wyznawać ci będę, Panie, Królu, i będę cię chwalił, Boga, Zbawidela mego.
Będę wyznawał imię twoje, boś mi się zstał pomocnikiem i obrońcą
i zachowałeś ciało moje od zginienia, od sidła języka złośliwego i od ust sprawujących kłamstwo i zstałeś mi się pomocnikiem przed oczyma sprzeciwników.
I wybawiłeś mię według wielkości miłosierdzia imienia twego od ryczących nagotowanych do żeru,
z rąk szukających dusze mojej i bram utrapienia, które mię ogarnęły,
od ucisku płomienia, który mię ogarnął, a w pośrzód ognia nie upaliłem się,
z głębokości brzucha piekielnego i od języka splugawionego, i od słowa kłamliwego, od króla niezbornego i od języka niesprawiedliwego.
Będzie chwaliła aż do śmierci dusza moja Pana,
a żywot mój przybliżał się na dół do piekła.
Obtoczyli mię zewsząd, a nie był nikt, co by był ratował, oględowałem się na ratunek ludzi, a nie było go.
Wspominałem na miłosierdzie twoje, Panie, i na sprawę twoję, które są od wieku.
Bo wyrywasz czekających na cię, Panie, i wybawiasz je z rąk pogańskich.
Wywyższyłeś na ziemi mieszkanie moje i o spłynienie od śmierci prosiłem.
Wzywałem Pana, Ojca Pana mego, aby mię nie opuszczał w dzień utrapienia mego i czasu pysznych, bez pomocy.
Będę chwalił ustawicznie imię twoje i będę je wysławiał w wyznaniu, i wysłuchana jest modlitwa moja.
I zachowałeś mię od zginienia, i z czasu złego wyrwałeś mię.
Przetoż będę wyznawał i będę chwalił, i błogosławił imię Pańskie.
Gdym jeszcze był młodzieniaszkiem, niźlim począł błądzić, przez modlitwę swą szukałem jawnie mądrości.
Przed kościołem prosiłem o nię i aż do końca szukać jej będę. I zakwitnęła jako skoroźrzała jagoda winna.
Rozweseliło się w niej serce moje, noga moja choddła prostą drogą, szukałem jej z młodości mojej.
Nakłoniłem trochę ucha mego i przyjąłem ją.
Nalazłem w sobie wielką mądrość i uczyniłem w niej wielki postępek.
Będę dawał chwałę dającemu mi mądrość.
Bom u siebie postanowił, abym ją czynił: pragnąłem zapalczywie dobrego, a nie będę zawstydzon.
Biedziła się dusza moja około niej i byłem utwierdzon czyniąc ją.
Podniosłem ręce swe ku górze i opłakałem głupstwo jej.
Udałem duszę moję ku niej i nalazłem ją w uznaniu.
Posiadłem serce z nią od początku a dlategoż nie będę opuszczon.
Żywot mój poruszył się szukając jej, a przetoź dostanę dobrej osiadłości.
Pan mi dał język, zapłatę moję i nim go będę chwalił.
Przybliżcie się ku mnie, ludzie nieumiejętni, a zgromadźcie się do domu nauki.
Przeczże się jeszcze ociągacie? A co ktemu mówicie? Dusze wasze barzo pragną.
Otworzyłem usta moje i powiedziałem: Nabywajcie sobie bez śrebra
a szyje wasze poddajcie pod jarzmo, a dusza wasza niech karność przyjmuje, bo naprędce naleźć ją możecie.
Obaczcie oczyma waszemi, żeciem mało pracował, a dostałem sobie wielkiego odpoczynienia.
Nabywajcie nauki z wielką liczbą śrebra, a osiągnicie z nią wiele złota.
Niechaj się dusza wasza rozraduje w miłosierdziu jego, a nie zawstydzicie się w chwale jego.
Sprawujcie dzieło wasze przed czasem, a da wam zapłatę waszę czasu swego.