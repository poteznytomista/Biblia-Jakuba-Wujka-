Nie wadź się z człowiekiem możnym, byś snadź nie wpadł w ręce jego.
Nie spieraj się z człowiekiem bogatym, by snadź przeciw tobie prawem nie czynił:
bo mnogich zatraciło złoto i śrebro i aż do serc królewskich przebyło i wywróciło je.
Nie swarz się z człowiekiem języcznym a nie przykładaj drew na ogień jego.
Nie obcuj z nieumiejętnym człowiekiem, aby źle nie mówił o rodzaju twoim.
Nie wzgardzaj człowieka, który się odwraca od grzechu, ani mu urągaj, pomni, żeśmy wszyscy godni karania.
Nie gardź człowiekiem w starości jego, bo i z nas się zstarzeją.
Nie raduj się z śmierci nieprzyjaciela twego wiedząc, że wszyscy umieramy, a do wesela przyść nie chcemy.
Nie lekceważ powieści starców mądrych a w przypowieściach ich baw się.
Bo się od nich nauczysz mądrości i nauki rozumu i służyć panom bez przygany.
Nie puszczaj mimo się powieści starszych, bo się oni nauczyli od ojców swoich,
bo od nich nauczysz się rozumu i dawać odpowiedź czasu potrzeby.
Nie rozpalaj węgla grzeszników karząc je i nie zapalaj się płomieniem ognia grzechów ich.
Nie sprzeciwiaj się człowiekowi potwarnemu, aby nie siadł jako nieprzyjaciel przeciw ustam twoim.
Nie pożyczaj człowiekowi nad cię możniejszemu, a jeśli pożyczysz, miej za rzecz straconą.
Nie ręcz nad przemożenie twoje, a jeśliś ręczył, obmyślaj, jakobyś miał zapłacić.
Nie sądź przedw sędziemu, ponieważ według sprawiedliwości sądzi.
Nie chodź w drogę z człowiekiem śmiałym, by snadź nie zwalił złości swoich na cię, bo on idzie według wolej swojej, a wespół z jego szaleństwem zginiesz.
Nie będziesz się wadził z gniewliwym a z śmiałym nie chodź na puszczą, bo jako nic w oczach jego jest krew, a gdzie nie masz ratunku zabije cię.
Z głupimi nie miej rady, abowiem nie może się im podobać, jeno co im miło.
Przed obcym nie miej rady, bo nie wiesz, co urodzi.
Nie każdemu człowiekowi otwarzaj serca twego, by-ć snadź nie oddał łaską fałszywą, a nie szkalował cię.