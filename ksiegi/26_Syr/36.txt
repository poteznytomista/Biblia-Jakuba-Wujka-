Smiłuj się nad nami, Boże wszystkiego stworzenia a wejźrzy na nas i ukaż nam światłość smiłowania twego,
a przepuść strach twój na pogany, którzy cię nie szukali, aby poznali, iż nie masz Boga jedno ty, i żeby opowiadali wielmożne sprawy twoje.
Podnieś rękę twą na obce narody, aby oglądali moc twoję.
Bo jakoś przed oczyma ich poświęcony był w nas, tak przed oczyma naszemi będziesz uwielbiony w nich,
aby cię poznali, jako i myśmy poznali, iż nie masz Boga oprócz ciebie, Panie.
Wznów znaki i odmień cuda.
Uwielb rękę i prawe ramię.
Wzbudź zapalczywość a wylej gniew.
Zgładź przeciwnika a utrap nieprzyjaciela.
Pośpiesz się z czasem a pomni na skończenie, aby wysławiano dziwne sprawy twoje.
Gniewem płomienia niech będzie pożart, który uchodzi, a którzy lud twój szkodzą, niech najdą zginienie.
Zetrzy głowę książąt nieprzyjacielskich, mówiących: Nie masz żadnego oprócz nas.
Zgromadź wszytkie pokolenia Jakub: aby poznali, iż nie masz Boga oprócz ciebie, i wysławiali wielmożne sprawy twoje, a odziedziczysz je jako od początku.
Smiłuj się nad ludem twoim, nad którym wzywane jest imię twoje, i nad Izraelem, któregoś zrównał z pierworodnym twoim.
Smiłuj się nad miastem świątobliwości twojej, Jeruzalem, nad miastem odpoczynienia twego.
Napełń Syjon niewymownemi słowy twemi a lud twój chwałą twoją.
Wydaj świadectwo tym, którzy od początku są stworzeniem twoim a wzbudź opowiadania, które mówili w imię twe pierwszy prorocy.
Daj zapłatę tym, którzy cię oczekawają, aby się naleźli prawdziwi prorocy twoi; > a wysłuchaj prośby sług twoich
według błogosławieństwa Aaronowego nad ludem twoim. A prostuj nas na drogę sprawiedliwości i niech wiedzą wszyscy, którzy mieszkają na ziemi, iżeś ty jest Bóg patrzący na wieki.
Wszelką potrawę będzie jadł brzuch, a jest pokarm nad pokarm lepszy.
Gęba kosztuje pokarmu źwierzyny, a serce mądre słów kłamliwych.
Złośliwe serce zada smutek, a człowiek ćwiczony sprzedwi się mu.
Wszelkiego mężczyznę przyjmie niewiasta, a jest córka lepsza nad córkę.
Piękność niewieścia rozwesela twarz męża swego, a nad wszelką żądzą przywodzi chęć.
Jeśli jest język leczenia, jest i ulżenia i smiłowania, mąż jej nie jest jako synowie ludzcy.
Kto ma żonę dobrą, zaczyna osiadłość, pomoc wedle niego jest i filar jako odpoczynienie.
Gdzie nie masz płotu, rozszarpają osiadłość, a gdzie niewiasty nie masz, wzdycha potrzebujący.
Któż wierzy temu, który gniazda nie ma i który skłania się, gdziekolwiek zamierzknie, jako podkasany zbójca, który biega od miasta do miasta?