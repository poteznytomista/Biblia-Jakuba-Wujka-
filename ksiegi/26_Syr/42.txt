Nie powtarzaj mowy, którąś słyszał w objawieniu mowy tajemnej, a prawdziwie będziesz bez zawstydzenia i znajdziesz łaskę przed oczyma wszech ludzi: tego wszytkiego nie wstydaj się ani miej względu na osobę, abyś miał zgrzeszyć:
Z Zakonu Nawyższego i Testamentu, i sądu, żebyś miał usprawiedliwić niezbożnego;
nie wstydaj się słowa towarzyszów i podróżnych ludzi, działu dziedzictwa między powinowatymi;
pomierzania wagi i gwichtów, nabycia wiela i trochy;
popsowania przedawania i kupców, częstego karania synów i czeladnikowi złemu bok skrwawić.
Na złą niewiastę dobra jest pieczęć.
Gdzie jest wiele rąk, zamykaj, i cokolwiek wydasz, policz i zważ, a co wydasz i weźmiesz, wszystko napisz.
Karania człeka niemądrego i głupiego, i starców, których młodzi sądzą: i będziesz we wszytkim wyćwiczony, i przyjemny przed oczyma wszytkich żywiących.
Córka jest tajemna czujność ojcowska, a staranie o niej spać mu nie dopuszcza: by snadż lat w młodości swej nie przeszła, a z mężem mieszkając obrzydłą się nie zstała;
by kiedy w panieństwie swym zmazana nie była a w domu ojcowskim brzemienną nie została; by snadź z mężem mieszkając nie wystąpiła abo więc niepłodną nie została.
Nad córką niesromiężliwą postanów pilną straż, aby kiedy nie uczyniła, żebyś przyszedł w pośmiewisko nieprzyjaciołom dla obmówiska w mieście i zarzucania pospólstwa i aby cię nie zawstydziła w gromadzie ludu.
Nie zapatrząj się na piękność żadnego człowieka a nie zasiadaj między niewiastami.
Bo z szat mól pochodzi, a z niewiasty złość mężowa.
Lepsza bowiem jest złość męska niż niewiasta dobrze czyniąca i niewiasta zawstydzająca na zelżywości.
Będę tedy przypominał sprawy Pańskie, a com widział, opowiem: przez mowy Pańskie dzieła jego.
Słońce oświecające na wszytko patrzy, a chwały Pańskiej pełne jest dzieło jego.
Izali Pan nie kazał świętym swoim opowiadać wszytkie cuda jego, które wszechmocny Pan ugruntował, aby były umocnione w chwale jego?
Głębokości i serca człowieczego doszedł i chytre rady ich wyrozumiał.
Abowiem Pan umie wszytkę umiejętność i wejżrzał na znak wieku, oznajmując rzeczy, które przeszły i które przyść mają, szlaki tajemnic odkrywając.
Nie jest mu tajna żadna myśl i żadna powieść nie jest przed nim skryta.
Wielmożne sprawy mądrości swej przyozdobił ten, który jest przed wieki i aż na wieki,
ani mu się nic nie przyczyniło, ani mu ubywa, ani potrzebuje rady żadnego.
Jako są pożądane wszytkie sprawy jego i jako iskierką są te, które się widzieć godzi.
Wszytkie te rzeczy żywią i trwają na wieki, i wszytkie są mu posłuszne w każdej potrzebie.
Wszytko dwoiste, jedno przedw jednemu, a nie uczynił nic niedostatecznego.
Każdej rzeczy dobroć utwierdził, a któż się nasyci przypatrując się chwale jego?