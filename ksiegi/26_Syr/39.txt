O mądrości wszech starodawnych pytać się będzie mądry i będzie się bawił prorokami.
Powieści mężów zawołanych będzie zachowywał a subtelności przypowieści wespół doścignie.
Tajemnic przypowieści badać się będzie a w skrytych podobieństwach obierać się będzie.
W pośrzodku wielkich panów będzie służył a przed oczyma starosty okazałym będzie.
Do ziemie narodów cudzoziemskich przejdzie, bo między ludźmi dobrego i złego skosztuje.
Obróci serce swe, aby wstawał rano do Pana, który go stworzył, a przed oczyma Nawyższego modlić się będzie. ?Usta swe otworzy na modlitwie i za grzechy swoje modlić się będzie.
Bo jeśli Pan wielki będzie chciał, napełni go duchem zrozumienia,
a on jako deszcze wyda z siebie wymowy mądrości jego a będzie Panu wyznawał w modlitwie,
a on wyprostuje radę i umiejętność jego i będzie rozmyślał o tajemnicach jego.
On jawnie okaże umiejętność nauki jego a będzie się chłubił Zakonem Testamentu Pańskiego.
Mnodzy będą chwalić mądrość jego i aż na wieki nie będzie wymazana.
I nie ustanie pamiątka jego, i o imieniu jego pytać się będą od narodu do narodu.
Mądrość jego narodowie wysławiać będą, a kościół chwałę jego opowiadać będzie.
Jeśli wytrwa, zostawi sławę więcej niż tysiąc, a jeśli odpocznie, będzie mu to pożyteczno.
Jeszcze się rozmyślę, abych opowiedział: abowiem jako szaleństwem jestem napełniony.
Głosem mówi: Słuchajcie mię, boskie owoce, a jako róża wsadzona nad strumieniem wód owoc czyńcie.
Wydajcie z siebie wdzięczną wonność jako kadzidło,
wypuszczajcie kwiatki jako lilia a dawajcie wonność i wypuszczajcie latorośli wdzięczne a śpiewajcie chwały i błogosławcie Pana w sprawach jego.
Oddawajcie imieniowi jego wielmoźność a wyznawajcie mu głosem ust waszych i pieśniami ustnemi, i na arfach; a tak mówić będziecie w wyznawaniu:
Wszytkie sprawy Pańskie barzo dobre.
Na słowo jego stanęła woda jako kupa, a na mowę ust jego jako naczynia wód.
Abowiem w rozkazaniu jego dzieje się upodobanie a nie masz umniejszenia w wybawieniu jego.
Sprawy wszelkiego ciała przed nim, a nie jest nic zakrytego oczom jego.
Od wieku aż do wieku przepatruje, a nie masz nic dziwnego przed oblicznością jego.
Nie godzi się mówić: Cóż to jest, abo na co to jest? Wszytkiego bowiem czasu swego szukać będą
Błogosławieństwo jego jako rzeka wylało,
jako powódź napoiła ziemię, tak gniew jego odziedziczy pogany, którzy go nie szukali.
Jako obrócił wody w suchość i uschła ziemia a drogi jego drogam ich proste są, tak złośnikom obrażeniem w gniewie jego.
Dobre rzeczy dobrym są stworzone od początku, tak złośnikom dobre i złe.
Przodek rzeczy potrzebnych żywotowi człowieczemu: woda, ogień i żelazo, sól, mleko i chleb pszeniczny, i miód, i grono wina, i oliwa, i szaty.
Te wszytkie rzeczy świętym w dobre, tak niezbożnym i grzesznym we złe się obrócą.
Są duchowie, którzy ku pomście stworzeni są i w zapalczywości swojej zmocnili męczenia swoje.
Czasu dokonania moc wyleją i zapalczywość tego, który je stworzył, uśmierzą
Ogień, grad, głód i śmierć, wszystko to jest na pomstę stworzono.
Zęby bestyj i niedźwiadkowie, i wężowie, i miecz czyniący pomstę nad niezbornymi na wytracenie.
Weselić się będą w rozkazaniu jego a na ziemi na potrzebę pogotowiu będą, a czasu swego nie przestąpią słowa.
Dlatego i od początku jestem utwierdzony i naradziłem, i namyślił, i zostawiłem na piśmie:
Wszytkie sprawy Pańskie dobre a wszelkiej potrzeby doda czasu swego.
Nie godzi się mówić: To jest gorsze niż ono, bo wszytko czasu swego będzie pochwalono.
A teraz zupełnym sercem i usty chwalcie i błogosławcie imię Pańskie.