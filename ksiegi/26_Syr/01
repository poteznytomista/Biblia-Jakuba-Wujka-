Wszelka mądrość od Pana Boga jest i z nim zawsze była, i jest przed wieki.
Piasek morski i krople dżdżowe, i dni wieków kto przeliczył? Wysokość niebios i szerokość ziemie, i głębokość przepaści kto zmierzył?
Mądrość Bożą uprzedzającą wszytko kto wy szlakował?
Pierwsza ze wszytkach stworzona jest mądrość a rozum roztropności od wieku.
Zdrój mądrości słowo Boże na wysokości, a drogi jej przykazania wieczne.
Korzeń mądrości komuż objawion jest i chytrości jej kto zrozumiał?
Nauka mądrości komuż odkryta i okazana jest a rozmnożenie dróg jej kto poznał?
Jeden jest nawyższy, Stworzyciel wszechmogący i Król możny a barzo straszny, siedzący na stolicy swojej i panujący Bóg.
Ten ją stworzył w Duchu Świętym i widział, i rozliczył, i rozmierzył.
I roźlał ją po wszytkich sprawach swoich i na wszytko ciało podług datku swego, i użyczył jej miłującym go.
Bojaźń Pańska chwała i chełpienie, i radość, i korona wesela.
Bojaźń Pańska ucieszy serce i da radość i wesele, i długi żywot.
Temu, kto się Pana boi, będzie się dobrze działo na ostatku, a w dzień śmierci swej będzie błogosławiony.
Miłość Boga mądrość poczciwa,
a którym się pokaże w widzeniu, miłują ją ujźrzawszy i poznawszy zacność jej.
Początek mądrości bojaźń Pańska i z wiernymi w żywocie jest społu stworzona a z wybranymi niewiastami chodzi i z sprawiedliwymi a z wiernymi bywa poznana.
Bojaźń Pańska umiejętne nabożeństwo.
Nabożeństwo strzec będzie i usprawiedliwi serce, rozkosz i wesele da.
Temu, kto się Boga boi, dobrze się powiedzie, a we dni konania jego błogosławion będzie.
Zupełność mądrości jest bać się Boga i od owoców jej nasycenie.
Wszytek dom jego owocami napełni a komory jego skarbami swemi.
Bojaźń Pańska korona mądrości napełniając pokój i owoc zbawienny;
widział, i rozliczył ją, a oboje są dary Boże.
Naukę i wyrozumienie roztropności mądrość podzielać będzie i chwałę dzierżących ją podwyższa.
Korzeń mądrości jest bać się Pana, a gałązki jej długowieczne.
W skarbiech mądrości rozum i umiejętne nabożeństwo, ale grzesznym obrzydła mądrość.
Bojaźń Pańska wypędza grzech,
bo kto bez bojaźni jest, nie będzie mógł być usprawiedliwiony, bo zapalczywość śmiałości jego jest wywróceniem jego.
Aż do czasu zniesie cierpliwy, a po tym oddanie wdzięczności.
Dobry rozum aż do czasu zatai słowa swoje, a usta wiela ludzi będą wysławiać mądrość jego.
W skarbiech mądrości okazanie nauki,
ale grzesznemu brzydka chwała Boża.
Synu, pożądając mądrości zachowaj sprawiedliwość, a Bóg da ją tobie.
Mądrość bowiem i umiejętność bojaźń Boża, i co mu się podoba,
wiara i cichość, i napełni skarby jego.
Nie wątp w bojaźni Pańskiej a nie przystępuj do niego sercem dwoistym.
Nie bądź pokrytym przed obliczem ludzkim a nie gorsz się wargami twemi.
Bądź ich pilen, abyś snadź nie upadł i nie przywiódł zelżenia duszy twojej,
i aby nie odkrył Bóg tajemnic twoich a nie zrzucił cię wpośrzód zgromadzenia,
żeś obłudnie przystąpił do Pana, a serce twe jest pełne zdrady i fałszu.
