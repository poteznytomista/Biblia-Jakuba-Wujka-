Mądrość zaleci duszę swoję a w Bogu będzie uczczona, a w pośrzód ludu swego będzie się chłubiła
i w kościelech Nawyższego otworzy usta swe a przed oczyma wojska jego będzie się chłubiła,
a pośrzód ludu swego będzie wywyższona, a w zupełności świętej będzie w podziwieniu,
a w wielkości wybranych będzie miała chwałę, a między błogosławionymi będzie błogosławiona, mówiąc:
Jam wyszła z ust Nawyższego, pierworodna przed wszytkim stworzeniem.
Jam sprawiła na niebie, aby wschodziła światłość nieustająca a jako mgła okryłam wszytkę ziemię.
Jam mieszkała na wysokości a stolec mój na słupie obłokowym.
Samam obeszła okrąg niebios i przeniknęłam głębokość przepaści, chodziłam po walech morskich
i stałam na wszelkiej ziemi i między wszelkim ludem,
i w każdym narodzie miałam przodek
a wszytkich wysokich i niskich serca mocąm podeptała. A w tym wszytkim szukałam odpoczynku i w dziedzictwie Pańskim mieszkać będę.
Tedy przykazał i rzekł mi, Stworzyciel wszech rzeczy, a który mię stworzył, odpoczynął w przybytku moim.
I rzekł mi: Mieszkaj w Jakubie a w Izraelu weźmi dziedzictwo, a między wybranymi memi rozpuść korzenie.
Od początku i przed wieki jestem stworzona i aż do przyszłego wieku nie ustanę, a w mieszkaniu świętym służyłam przed nim.
I takem w Syjonie jest utwierdzona a w Mieście Świętym takżem odpoczywała, a w Jeruzalem władza moja.
I rozkorzeniłam się w zacnym narodzie i w dziale Boga mego dziedzictwo jego a w pełności świętych zadzierżenie moje.
Wyniesionam wzgórę jako drzewo cedrowe na Libanie i jako cyprys na górze Syjonie,
wywyższyłam się jako palma w Kades i jako szczepienie różej w Jerychu.
Jako piękna oliwa na polu a jako jawor jestem powyższona nad wodą na ulicach,
jako cynamon i balsam woniający wydałam wonność, jako mirra wyborna dałam słodkość wonności
a jako storaks i galban, i ungula, i gutta, i jako kadzidło nie narznione napełniłam wonnością mieszkanie moje i jako balsam nie mieszany wonność moja.
Ja jako terebint rozściągnęłam gałęzie moje, a gałęzie moje czci i łaski;
ja jako winne drzewo wypuściłam wdzięczną wonność, a kwiatki moje owocem czci i uczciwości;
ja matka pięknej miłości i bogobojności, i uznania, i nadzieje świętej.
We mnie wszelka łaska drogi i prawdy, we mnie wszytka nadzieja żywota i cnoty.
Przejdźcie do mnie wszyscy, którzy mnie pragniecie, i najedzcie się owoców moich!
Abowiem duch mój słodszy nad miód a dziedzictwo moje nad miód i plastr miodu,
pamiątka moja na rodzaje wieków.
Którzy mię jedzą, jeszcze łaknąć będą, a którzy mię piją, jeszcze pragnąć będą.
Kto mię słucha, nie będzie zawstydzon, a którzy przez mię sprawują, nie zgrzeszą.
Którzy mię objaśniają, będą mieć żywot wieczny.
To wszytko Księgi Żywota i Testament Nawyższego, i poznanie prawdy.
Zakon rozkazał Mojżesz w przykazaniu sprawiedliwości za dziedzictwo domowi Jakub owemu i obietnice Izraelowi.
Postanowił Dawidowi, słudze swemu, wzbudzić z niego króla namocnięjszego a na stolicy majestatu siedzącego na wieki.
Który obficie wylewa jako Fison mądrość a jako Tygrys czasu nowych zbóż;
który jako Eufrates napełnia rozum, który zbiera jako Jordan we żniwa;
który wydawa naukę jako światłość, a stawia jako Gehon czasu zbierania wina;
który ją sam pierwszy poznał doskonale, a mdlejszy nie doścignie jej,
bo nad morze obfitowało zrozumienie jej, a rada jej nad przepaść wielka.
Ja, Mądrość, wylałam rzeki.
Jam jako przekop wody niezmierny z rzeki, jam jako rów rzeki a jako rury wywiedzienie wyszłam z Raju.
Rzekłam: Poleję ogród mój szczepienia i napoję owoc łąki mojej.
A oto zstał mi się przekop pełny, a rzeka moja podobna morzu,
bo naukę jako świtanie oświecam wszytkim i opowiem ją aż w dalekie strony.
Przeniknę wszytkie niższe części ziemie a oglądam wszytkie śpiące iosł oświecę wszytkie ufające w Panu.
Jeszcze wyleję naukę jako proroctwo i zostawię ją szukającym mądrości, a nie przestanę w rodzaju ich aż do wieku świętego.
Obaczcie, żem ci nie sam sobie pracował, ale wszytkim szukającym prawdy.