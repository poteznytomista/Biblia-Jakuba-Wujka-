Synu, nie odejmuj jałmużny ubogiemu a oczu twoich nie odwracaj od ubogiego.
Nie wzgardzaj dusze łaknącej i nie drażni ubogiego w niedostatku jego.
Nie trap serca człowieka niedostatecznego a nie odwłaczaj datku uciśnionemu.
Nie odrzucaj prośby utrapionego a nie odwracaj oblicza twego od potrzebującego.
Nie odwracaj oczu twoich od ubogiego dla gniewu a nie dopuszczaj proszącym z tyłu cię przeklinać:
bo tego, który cię w gorzkości dusze przeklina, modlitwa wysłuchana będzie, a wysłucha go ten, który go stworzył.
Zgromadzeniu ubogich staw się łaskawym, a starszemu poniżaj duszę twoję, a przełożonemu nakłoń głowę swoję.
Nakłoń ubogiemu bez smutku ucha twego i oddaj dług twój a odpowiedz mu spokojnie w cichości.
Wybaw tego, który krzywdę cierpi z ręki pysznego, a nie kwaśno znoś na duszy twojej.
Na sądzie bądź miłosierny sierotom jako ociec, a matce ich miasto męża:
I będziesz ty jako syn Nawyższego posłuszny, i smiłuje się nad tobą więcej niżli matka.
Mądrość synom swym wdycha żywot i wspomaga tych, którzy jej szukają, i w przód pójdzie w drodze sprawiedliwości.
A kto ją miłuje, miłuje żywot, a którzy by czuli do niej, osięgną słodkość jej.
Którzy ją otrzymają, odziedziczą żywot, a gdzie wnidzie, Bóg będzie błogosławić.
Którzy jej służą, będą posłuszni Świętego, a tych, którzy ją miłują, Bóg miłuje.
Kto jej słucha, będzie sądził narody, a który na nię patrzy, bezpiecznie mieszkać będzie.
Jeśli jej uwierzy, odziedziczy ją i będą w potwierdzeniu potomkowie jego,
bo w doświadczaniu z nim chodzi a naprzód go obiera.
Strach i bojaźń, i doświadczenie nawiedzie nań i utrapi go utrapieniem nauki swej, aż go doświadczy w myślach jego i uwierzy duszy jego.
I umocni go, i drogę prostą przywiedzie do niego, i uweseli go,
odkryje mu tajemnice swoje, i skarbić będzie nad nim umiejętność i rozumienie sprawiedliwości.
Ale jeśli się obłądzi, opuści go i poda go w ręce nieprzyjaciela jego.
Synu, pilnuj czasu a strzeż się złego.
Nie wstydaj się mówić prawdy, za duszę twoję.
Bo jest wstyd przywodzący grzech, a jest wstyd przywodzący sławę i łaskę.
Nie miej względu na osobę przeciw osobie twojej ani na kłamstwo, przeciw duszy twojej.
Nie wstydź się bliźniego twego w upadku jego
ani zawściągaj słowa czasu zbawiennego, nie kryj mądrości twej w ozdobie swej.
Bo mądrość poznana bywa z języka, a smysł i umiejętność i nauka z mowy roztropnego, i stateczność z uczynków sprawiedliwych.
Nie sprzeciwiaj się słowu prawdziwemu żadnym obyczajem i sromaj się kłamstwa nieumiejętności twojej.
Nie wstydaj się spowiadać grzechów twoich a nie poddawaj się każdemu człowiekowi za grzech
Nie sprzeciwiaj się obliczu możnego a nie usiłuj przeciw bystrości rzeki.
Za sprawiedliwością bojuj za duszę twoję i bij się o prawdę aż do śmierci, a Bóg za cię zwalczy nieprzyjacioły twoje.
Nie bądź prędkim w języku twoim, a niepożytecznym i niedbałym w uczynkach twoich.
Nie bądź jako lew w domu twym wywracając domowniki twoje a obciążając poddane tobie.
Niech nie będzie ręka twoja wyciągniona ku braniu, a skurczona ku dawaniu.