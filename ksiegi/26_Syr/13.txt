I Kto się smoły dotknie, pomaże się od niej, a kto ma z pysznym towarzystwo, oblecze się w pychę.
Brzemię na się kładzie, i kto z poczciwszym nad się spółkuje. I bogatszemu nad cię nie bądź towarzyszem.
Co za towarzystwo ma kodeł z garncem? Bo kiedy w się uderzą, stłucze się.
Bogaty niesprawiedliwie uczynił i będzie zgrzytał zęboma, a ubogi obrażony milczeć będzie.
Jeśli będziesz dawał, przyjmie cię, ale jeśli nie będziesz miał, opuści cię.
Jeśli masz, będzie używał z tobą i wytrawi cię, a nie będzie cię żałował.
Jeśli mu cię będzie potrzeba, podejdzie cię, a uśmiechając się będzie-ć nadzieję czynił powiadając ci dobre, i rzecze: A czegoć potrzeba?
I zawstydzi cię potrawami swymi, aż cię wyniszczy po drugie i po trzede, a na ostatek naśmieje się z ciebie, a po tym widząc opuści cię a będzie chwiał głową przedw tobie.
Ukórz się Bogu a czekaj rąk jego.
Strzeż się, abyś zwiedziony w głupstwo nie był poniżony.
Nie uniżaj się w mądrości twojej, byś uniżywszy się nie był zwiedzion w głupstwo.
Wezwany od możniejszego, odejdzi: bo cię odtąd więcej wzywać będzie.
Nie uprzykrzaj się, abyś odrzucon nie był, a bądź daleko od niego, abyś nie przyszedł w zapamiętanie.
Nie zwyczaj się zarówno z nim mówić ani wierz mnogim powieściom jego, bo z długiej rozmowy będzie cię doświadczał, a uśmiechając się będzie cię pytał o tajemnicach twoich.
Niemiłosierny umysł jego będzie zachowywał słowa twoje, a nie opuści, aby cię trapić i do więzienia dać nie miał.
Strzeż się a pilnuj tego, co słyszysz, bo chodzisz z upadkiem twoim.
A słuchając tego, jako we śnie, patrz i czuj.
Przez wszytek żywot twój miłuj Boga i wzywaj go ku zbawieniu twemu.
Każde źwierzę miłuje sobie podobne, tak i każdy człowiek bliźniego swego.
Wszelkie dało przyłączy się ku podobnemu sobie, a wszelki człowiek przyłączy się do podobnego sobie.
Jeśli kiedy wilk z owcą spółkować będzie, tak grzesznik z sprawiedliwym.
Co za spółkowanie świętemu człowiekowi ze psem? Abo co za cześć bogatemu z ubogim?
Osieł leśny jest łowem lwowi na puszczy: tak pastwiskiem bogaczów są ubodzy.
A jako pysznemu obrzydła jest pokora, tak i ubogi obrzydłość bogatemu.
Bogacz pochylony bywa ratowany od przyjaciół swoich, a nędznik, gdy upadnie, i od znajomych bywa wypędzony.
Bogacz, gdy oszukany będzie, ma wiele pomocników, hardzie mówił i usprawiedliwili go;
nędznik oszukany jest, nadto jeszcze nań fiukają, mówił roztropnie, a miejsca mu nie dano.
Mówił bogacz, a wszyscy umilkli i wywyższą aż pod obłoki słowa jego.
Ubogi mówił, i mówią; Któż to jest? A jeśli się podtknie, wywrócą go.
Dobrać jest majętność, kto nie ma grzechu na sumnieniu, a złe ubóstwo w uściech złośnika.
Serce człowiecze odmienia twarz jego bądź ku dobremu, bądź ku złemu.
Szlad serca dobrego i oblicze dobre z trudna i z pracą najdziesz.