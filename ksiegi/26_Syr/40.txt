Wielka zabawa jest stworzona wszystkim ludziom a jarzmo ciężkie na syny Adamowe, ode dnia wyszcia z żywota matki ich, aż do dnia pogrzebienia w matkę wszytkich.
Myśli ich i bojaźni serdeczne, wynalazki oczekawania a dzień skończenia:
Od siedzącego na stolicy chwalebnej aż do poniżonego na ziemi i w popiele;
od tego, który używa hiacyntu i nosi koronę, aż do tego, który się okrywa surowym płótnem. Zapalczywość, zawiść, rozruch, wątpliwość i bojaźń śmierci, gniew trwały i swar,
i czasu odpoczynienia na łożu nocny sen odmieniają wiadomość jego.
Mało co, jakoby nic, w odpoczynieniu, a potym we śnie jako w dzień straży.
Zatrwożon jest w widzeniu serca swego, jako który wybiegał się w dzień bitwy. Czasu wybawienia swego powstał i dziwując się, że strachu żadnego nie masz,
ze wszelkim ciałem od człowieka aż do bydlęcia, a nad grzesznikami siedmkroć.
Nadto śmierć, krew, zwada i miecz, gwałty, głód, skruszenie i plagi;
wszystko to na niesprawiedliwe stworzono i dla nich zstał się potop.
Wszystko, co jest z ziemie, w ziemię się obróci, a wszytkie wody do morza się wrócą.
Wszelkie podarowanie i niesprawiedliwość będzie wygładzona, a wiara na wieki trwać będzie.
Majętności niesprawiedliwych jako rzeka wyschną a jako wielki grom we dżdżu zagrzmią.
Gdy ręce swe otwiera, weselić się będzie: takżeć przestępnicy do szczętu uschną.
Wnukowie niezbożnyćhnie rozmnożą gałęzi i korzenie nieczyste na wierzchu skały trzeszczą.
Nad każdą wodą zieloność i nad brzegiem rzeki przed wszelką trawą wyrwana będzie.
Łaska jako raj w błogosławieństwach a miłosierdzie trwa na wieki.
Żywot robotnika przestawającego na swym osłodnieje, a w nim skarb najdziesz.
Synowie i budowanie miasta potwierdzi sławę, a nad to niewiasta niepokalana będzie przełożona.
Wino i muzyka rozweselają serce, a nad oboje miłość mądrości.
Piszczałki i arfa wdzięczną melodią czynią, a nad oboje język wdzięczny.
Przyjemności i piękności będzie żądało oko twoje, a nad to zielonego siewu.
Przyjaciel i towarzysz czasu swego się schodzący, a nad obudwu niewiasta z mężem.
Bracia na poratowanie czasu utrapienia, a nad nie miłosierdzie wybawi.
Złoto i śrebro jest stanowienie nóg, a nad oboje podoba się rada.
Bogactwa i siły wywyższają serce, a nad nie bojażń Pańska.
W bojaźni Pańskiej nie masz niedostatku i nie potrzeba w mej szukać wspomożenia.
Bojażń Pańska jako Raj błogosławieństwa i nad wszytkę chwałę ozdobiono ją.
Synu, czasu żywota twego nie żebrzy, bo lepiej jest umrzeć niżli żebrać.
Człowiek, który na cudzy stół patrza, nie jest żywot jego w obmyślaniu żywności, bo karmi duszę swoję pokarmy cudzemi,
ale mąż uczony i ćwiczony strzec się będzie.
W uściech nieopatrznego osłodnieje żebranina, ale w brzuchu jego ogień gorać będzie.