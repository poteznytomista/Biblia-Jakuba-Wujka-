Kto zachowywa Zakon, rozmnaża ofiary.
Ofiara zbawienna jest strzec przykazania i odstępować od wszelakiej nieprawości.
Odstąpić od niesprawiedliwości , jest ofiarować ubłaganie ofiary za nieprawości i prośba za grzechy.
Odda łaskę, kto ofiaruje pszeniczną mąkę, a kto czyni miłosierdzie, ofiaruje ofiarę,
Podoba się Panu odstąpić od złości, a modlitwa za grzechy — odstąpić od niesprawiedliwości.
Nie ukażesz się przed oczyma Pańskimi próżen,
bo to wszystko dzieje się dla przykazania Bożego.
Ofiara sprawiedliwego tłusty czyni ołtarz i wonnością wdzięczną jest przed oczyma Nawyższego.
Ofiara sprawiedliwego jest przyjemna, a pamiątki jej Pan nie zabaczy.
Dobrym umysłem oddawaj chwałę Bogu a nie umniejszaj pierwiastek rąk twoich.
W każdym datku wesołą czyń twarz twoję a z radością poświęcaj dziesięciny twoje.
Daj Nawyższemu według datku jego a dobrym okiem czyń nabycie rąk twoich.
Bo Pan jest nagrodźcą, a tyle siedmioro odda tobie.
Nie ofiaruj darów nakażonych, boć ich nie przyjmie.
nie patrz na ofiarę niesprawiedliwą, bo Pan jest Sędzią, a nie masz u niego zacności osoby.
Nie będzie miał względu Pan na osobę przeciw ubogiemu i wysłucha prośbę obrażonego.
Nie wzgardzi modlitwami sieroty ani wdowy, jeśliby wylała mowę wzdychania.
Izali łzy wdowy nie spływają na twarz, a krzyk jej przeciw temu, który je wywodzi?
Abowiem z twarzy wstępują aż do nieba, a Pan wysłuchający nie będzie się w nich kochał.
Kto Boga chwali z kochaniem, będzie przyjęt, a modlitwa jego przybliży się aż do obłoków.
Modlitwa korzącego się przeniknie obłoki ani będzie pocieszona, aż się przybliży, a nie odejdzie, aż Nawyższy wejżrzy.
A Pan nie odwlecze, ale będzie sądził sprawiedliwe i uczyni sąd a Namocniejszy nie będzie miał nad nimi cierpliwości, aby pokruszył grzbiet ich
i uczyni pomstę nad pogany, aż wygładzi mnóstwo pysznych i pokruszy sceptra niesprawiedliwych;
aż odda ludziom według spraw ich i według uczynków człowieka, i według dumy jeg»
aż osądzi sąd ludu swego i ucieszy sprawiedliwe miłosierdziem swoim.
Piękne miłosierdzie Boże czasu utrapienia: jako obłok dżdżowy czasu suchości.