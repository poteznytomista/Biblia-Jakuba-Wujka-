Boże, Boże, przyjdź mi z pomocą, wspomóż mnie i ocal, i wybaw duszę moją od zabójców.
Zejdę do Szeolu z przyczyny lwiej paszczy albo wilk mnie pożre.
Nie wystarcza im czyhać na trzodę mego ojca i wyrywać owcę z jego stada, że też mnie chcą zatracić.
Oszczędź, Panie, Twego wybrańca i ocal Twego Świętego od zguby, by trwał w wielbieniu Ciebie przez całe swe życie i chwalił Twoje wzniosłe imię.
Skoro wybawiłeś go z rąk niszczycielskiej śmierci [inne kodeksy: niszczycielskiego lwa i wilka gwałtownego] i skoro wyrwałeś mnie, więźnia, z paszcz dzikich zwierząt,
szybko, Adonai, poślij sprzed swego oblicza wybawiciela i wyrwij mnie ze stojącego otworem dołu, który chce mnie uwięzić w swych czeluściach.
