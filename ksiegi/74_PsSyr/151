Byłem najmniejszy z braci moich i najmłodszy w domu ojca mego. Pasałem trzodę ojca mego.
Moje ręce sporządzały instrument,a moje palce sprawne były do cytry. [I oddawałem chwałę יהוה, powiedziałem sobie w duchu. Góry nie dały o tym świadectwa ani pagórki tego nie ogłosiły. Drzewa wypielęgnowały moje słowa, a stada moje czyny.]
I któż wskaże Pana mego? ["Bo kto ogłosi i kto wyrazi, i kto opowie dzieła Pana?] To jest Pan, to jest Bóg mój. [Bóg wszystko zobaczył, wszystko usłyszał i wszystkiego wysłucha]
On posłał swego anioła i zabrał mnie od owiec mego ojca, i namaścił mnie swym olejem namaszczenia.
Bracia moi byli piękni i rośli, a Pan nie upodobał w nich sobie. [QUMRAN ww. 4-5: Posłał On swego proroka, by mnie namaścił, Samuela, by uczynił mnie wielkim. Moi bracia wyszli mu naprzeciw, pięknej postaci i pięknego wyglądu. Choć byli wysocy wzrostem i o pięknych włosach, יהוה Bóg ich nie wybrał. Lecz posłał i zabrał mnie od trzody, i namaścił mnie olejem świętym.]
Wyszedłem naprzeciw Filistynowi, i przeklinał mnie, wzywając swe bożki. [w QUMRAN zaczyna się tu nowy Psalm, zachował się fragment: "Początek walecznych czynów Dawida po namaszczeniu go na proroka BoŜego. Wtedy ujrzałem Filistyna..."]
Ja zaś, wyjąwszy z pochwy jego miecz, odciąłem mu głowę i zdjąłem hańbę z synów Izraela.
