A teraz, Panie wszechmocny, Boże Izraelski, dusza w ucisku i duch utrapiony woła do ciebie:
Wysłuchaj, Panie, a smiłuj się, boś jest Bóg miłosierny, a zlituj się nad nami, bośmy zgrzeszyli przed tobą!
Abowiem ty siedzisz na wieki, a my zginiemy wiecznie.
Panie wszechmogący, Boże Izraelów, słuchaj teraz modlitwy umarłych Izrael i synów ich, którzy grzeszyli przed tobą, a nie słuchali głosu Pana Boga swego i przylnęło do nas złe.
Nie pamiętaj na nieprawości ojców naszych, ale pomni na rękę twoję i na imię twe czasu tego,
boś ty jest Pan Bóg nasz, a ciebie, Panie, wysławiać będziemy,
boś dlatego dał bojaźń twoję w serca nasze, i abychmy wzywali imienia twego, i chwalili cię w poimaniu naszym: bo się nawracamy od nieprawości ojców naszych, którzy zgrzeszyli przed tobą.
A oto my jesteśmy dzisia w po imaniu naszym, którymeś nas rozproszył ku urąganiu i ku złorzeczeniu, i ku grzechowi wedle wszytkich nieprawości ojców naszych, którzy odstąpili od ciebie, Panie, Boże nasz.
Słuchaj, Izraelu, przykazania żywota, przyjmi w uszy, abyś wiedział mądrości!
Co to jest, Izraelu, żeś jest w ziemi nieprzyjacielskiej?
Starzałeś się w cudzej ziemi, splugawiłeś się umarłymi, policzoneś jest między te, którzy zstępują do piekła.
Opuściłeś źrzódło mądrości!
Bobyś był chodził w drodze Bożej, mieszkałbyś był w pokoju wiecznym.
Uczże się, kędy jest mądrość, gdzie jest moc, kędy jest rozumienie, abyś zaraz wiedział, gdzie jest przedłużenie żywota i życie, gdzie jest światłość oczu i pokój.
Kto nalazł miejsce jej? Abo kto wszedł do skarbów jej?
Gdzie są książęta narodów i którzy panują nad źwierzęty, które są na ziemi,
którzy grają ptaki powietrznemi?
Którzy skarbią śrebro i złoto, w którym ludzie ufają, a nie masz końca nabywania ich? Którzy robią śrebro a starają się, a nie masz nalezienia spraw ich?
Wytraceni są i zstąpili do piekła, a inni na miejsce ich powstali.
Młodzieńcy widzieli światłość i mieszkali na ziemi, ale nie poznali drogi umiejętności
ani zrozumieli szcieżek jej, ani synowie ich przyjęli jej, od oblicza ich oddaliła się.
Nie słychano jej w ziemi Chananejskiej ani jej widziano w Teman.
Synowie też Agar, którzy szukają mądrości, która z ziemie jest, kupcy Merry i Teman i bajkowie, i szukający roztropności i rozumienia: a drogi mądrości nie wiedzieli ani pamiętali szcieżek jej.
O Izraelu, jako wielki jest dom Boży i niezmierne miejsce osiadłości jego!
Wielkie jest, a nie ma końca, wysokie i niezmierne.
Tam byli obrzymowie oni sławni, którzy byli od początku, wzrostu wielkiego, umiejący wojnę.
Nie tych Pan obrał ani naleźli drogi umiejętności, przetoż poginęli.
A ponieważ nie mieli mądrości, poginęli dla swej nieroztropności.
Kto wstąpił do nieba a dostał jej i wywiódł ją z obłoków?
Kto się przewiózł przez morze a nalazł ją i przyniósł ją nad złoto wyborne?
Nie masz, kto by mógł wiedzieć drogi jej ani kto by wyszukał szcieżki jej.
Ale który wszytko wie, zna ją i znalazł ją roztropnością swoją, który ziemię zgotował na wieczny czas i napełnił ją bydlęty i czworonogiemi,
który wypuszcza światłość, a idzie, i przyzwał jej, a posłuszna mu jest ze drżeniem.
A gwiazdy dały światłość na strażach swoich i radowały się.
Zawołano ich i rzekli: Owośmy! i świeciły mu z radością, kto je stworzył.
Ten ci jest Bóg nasz i nie będzie poczytan inny przeciw jemu!
Ten wynalazł wszytkę drogę umiejętności i podał ją Jakubowi, słudze swemu, Izraelowi, miłemu swemu.
Potym na ziemi był widzian i z ludźmi obcował.