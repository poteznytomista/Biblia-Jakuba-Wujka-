Dlatego ja Paweł więzień Chrystusa Jezusa za was pogany:
Jeźliście jedno słyszeli o szafowaniu łaski Bożéj, która mi jest do was dana.
Przez objawienie oznajmiona mi jest tajemnica, jakom przedtem pisał na krotce:
Jako czytając możecie zrozumieć wyrozumienie moje w tajemnicy Chrystusowéj.
Która inszych wieków nie była poznana od synów ludzkich, jako teraz objawiona jest świętym Apostołom jego i prorokom w Duchu.
Iż poganie są spółdziedzicy i spólcielni i spółuczęstnicy obietnice jego w Chrystusie Jezusie przez Ewangelią.
Któréjem się stał sługą wedle daru łaski Bożéj, która mi jest dana wedle skuteczności mocy jego.
Mnie najmniejszemu ze wszystkich świętych dana jest łaska ta, abym między pogany przepowiadał niedościgłe bogactwa Chrystusowe,
A iżbym objaśnił wszystkim, który jest szalunek tajemnice zakrytéj od wieków w Bogu, który wszystko stworzył,
Aby teraz wiadoma była księstwom i zwierzchnościom na niebiosach przez kościół rozliczna mądrość Boża,
Wedle przenaznaczenia wieków, które uczynił w Chrystusie Jezusie Panie naszym,
W którym mamy bezpieczność i przystęp z ufaniem, przez wiarę jego.
Przetóż proszę, abyście nie ustawali w uciskach moich za was, która jest chwała wasza.
Dlatego klękam na kolana moje ku Ojcu Pana naszego Jezusa Chrystusa,
Z którego wszelkie ojcostwo na niebie i na ziemi jest nazywane,
Aby wam dał wedle bogactw chwały swéj, żebyście byli mocą utwierdzeni przez Ducha jego we wnętrznego człowieka,
Aby mieszkał Chrystus przez wiarę w sercach waszych: w miłości wkorzenieni i ugruntowani,
Żebyście mogli pojąć z wszystkimi świętymi, która jest szerokość i długość i wysokość i głębokość:
I poznać miłość Chrystusową przewyższającą naukę, abyście byli napełnieni wszelakiéj zupełności Bożéj.
A temu, który mocen jest wszystko daleko obficiéj uczynić, niż prosimy albo rozumiemy, wedle mocy, która w nas skutecznie robi:
Jemu chwała w kościele i w Chrystusie Jezusie na wszystkie rodzaje wieku wieków. Amen.