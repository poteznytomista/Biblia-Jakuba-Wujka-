Na koniec, w pieśniach Dawidowi.
Wysłuchaj, Boże, prośbę moję, słuchaj modlitwy mojéj.
Od kończyn ziemie wołałem do ciebie, gdy się frasowało serce moje: na skale wywyższyłeś mię, prowadziłeś mię.
Boś się stał nadzieją moją: wieżą mocną od nieprzyjaciela.
Będę mieszkał w przybytku twoim na wieki: zaszczycon będę pod zasłoną skrzydeł twoich.
Bo ty, Boże mój, wysłuchałeś modlitwę moję: dałeś dziedzictwo bojącym się imienia twego.
Dni na dni królewskie przyczynisz: lata jego aż do dnia narodu i narodu.
Mieszka na wieki przed oblicznością Bożą: miłosierdzia i prawdy jego kto będzie szukał?
Tak będę Psalm śpiewał imieniowi twemu na wieki wieków, abym oddał śluby moje ode dnia do dnia.