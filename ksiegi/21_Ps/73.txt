Wyrozumienia Asaphowi.
Przeczżeś, Boże, odegnał nas do końca? rozgniewała się zapalczywość twoja na owce pastwiska twego?
Wspomnij na zgromadzenie twoje, któreś posiadł od początku: odkupiłeś pręt dziedzictwa twego, górę Syon, na któréjeś mieszkał.
Podnieś ręce twoje na pychy ich, na koniec: jako wiele nabroił nieprzyjaciel w świątnicy.
I chlubili się, którzy cię nienawidzą: w pośrodku święta uroczystego twego położyli znaki swoje za znaki.
A nie poznali, jako na wyjściu na wierzch, jako w lesie drzew siekierami:
Wyrębowali drzwi jego pospołu: toporem i oskardem obalili je.
Zapalili ogniem świątnicę twą: na ziemi splugawili prybytek imienia twego.
Mówili w sercu swojem, rodzaj ich pospołu: Uczyńmy, że ustaną wszystkie święta, Boże, z ziemie.
Znaków naszych nie widzieliśmy: już niemasz proroka: i już nas więcéj nie pozna.
Dokądże, Boże, nieprzyjaciel urągać będzie? draźni przeciwnik imię twe do końca?
Czemuż odwracasz rękę twoję, i prawicę twoję z pośrodku zanadrza twego do końca?
Ale Bóg król nasz: przed wieki sprawił zbawienie w pośrodku ziemie.
Tyś utwierdził mocą twoją morze: pokruszyłeś głowy smoków w wodach.
Tyś potarł głowy smokowe: dałeś go na pokarm ludziom Murzyńskim.
Tyś przerwał źródła i potoki: tyś wysuszył rzeki Ethan.
Twójci jest dzień, i twoja jest noc: tyś udziałał zorzę i słońce.
Tyś uczynił wszystkie granice ziemie: lato i wiosnę, tyś je sprawił.
Pamiętaj na to: nieprzyjaciel urągał Panu, a lud bezrozumny draźnił imię twoje.
Nie podawaj bestyom dusz wyznawających tobie, i dusz ubogich twoich nie zapominaj do końca.
Wejrzyj na Testament twój; albowiem napełnieni są najpodlejsi na ziemi domów nieprawości.
Niech się nie wraca nędznik zawstydzony: ubogi a niedostateczny będą chwalić imię twoje.
Powstań, Boże, rozsądź sprawę twoję: pomnij na pohańbienia twoje: te, które się dzieją od głupiego cały dzień.
Nie zapominaj głosów nieprzyjaciół twoich: pycha tych, którzy cię nienawidzą, ku górze idzie zawsze.