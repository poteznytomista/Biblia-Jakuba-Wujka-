Alleluja.
Chwal, Jeruzalem, Pana: chwal, Syonie, Boga twego.
Albowiem umocnił zawory bram twoich: błogosławił synom twym w tobie.
Który uczynił granice twoje pokój: i nasyca cię najwyborniejszem zbożem.
Który puszcza słowo swe na ziemię: bardzo prędko bieży mowa jego.
Który dawa śnieg jako wełnę: a mgłę rozsypuje jako popiół.
Spuszcza lód swój jako bryły: kto się ostoi przed zimnem jego?
Pośle słowo swoje a roztopi je: wionie wiatr jego, a pocieką wody.
Który oznajmuje słowo swe Jakóbowi: sprawiedliwości i sądy swoje Izraelowi.
Nie uczynił tak żadnemu narodowi: i nie objawił im sądów swoich. Alleluja.