Na koniec, Psalm Dawidowi.
W Panu ja ufam: jakóż mówicie duszy mojéj: Uciekaj na górę jako wróbel?
Bo oto grzesznicy naciągnęli łuk: nagotowali strzały swe w sajdaku, aby postrzelali w ciemności prawych sercem.
Albowiem, coś był sprawił, skazili: sprawiedliwy lepak co uczynił?
Pan w kościele swym świętym; Pan, w niebie stolica jego: oczy jego na ubogiego patrzą: powieki jego pytają synów ludzkich.
Pan pyta sprawiedliwego i niezbożnego: lecz kto miłuje nieprawość, ma w nienawiści duszę swoję.
Wyleje jako deszcz na grzeszniki sidła: ogień i siarka i wiatr nawałności, część kubka ich.
Albowiem sprawiedliwy Pan, i sprawiedliwość miłuje: prawość widziało oblicze jego.