Psalm samemu Dawidowi, na czwarty dzień Szabatu.
Bóg pomsty, Pan: Bóg pomsty wolno poczynał.
Wywyższ się, który sądzisz ziemię: oddaj zapłatę pysznym.
Dokądże grzesznicy, Panie? dokąd grzesznicy będą się chlubić?
Będą świegotać, i mówić nieprawości: będą mówić wszyscy, którzy broją niesprawiedliwość?
Lud twój, Panie, poniżyli, i dziedzictwo twoje utrapili.
Wdowę i przychodnia zabili: i sieroty pomordowali.
I mówili: Nie ujrzy Pan, ani zrozumie Bóg Jakób.
Zrozumiejcież, głupi między ludźmi: a bezrozumni miejcie kiedy rozum.
Który wszczepił ucho, nie usłyszy? albo który uformował oko, nie ujrzy?
Który strofuje narody, zaż nie będzie karał? który uczy człowieka mądrości.
Pan zna myśli człowiecze, że są marne.
Błogosławiony człowiek, którego ty, Panie, wyćwiczysz: a nauczysz go zakonu swego.
Abyś mu ulżył ode złych dni, aż wykopają dół grzesznikowi.
Boć nie odruci Pan ludu swego: a dziedzictwa swego nie opuści.
Aż się sprawiedliwość w sąd obróci: a którzy przy niéj, wszyscy, którzy są serca prawego.
Któż mi powstanie przeciw złośnikom? albo kto przy mnie stanie przeciw czyniącym nieprawość?
Jedno, że mię Pan wspomógł: mało by była dusza moja nie mieszkała w piekle.
Jeźlim mówił: Zachwiała się noga moja: miłosierdzie twoje, Panie, wspomagało mię.
Według mnóstwa boleści moich w sercu mojem, twoje pociechy uweseliły duszę moję.
Izali dzierży się ciebie stolica nieprawości, który tworzysz pracą w przykazaniu?
Zasadzą się na duszę sprawiedliwego: a krew niewinną potępią.
I stał mi się Pan ucieczką: a Bóg mój obroną nadzieje mojéj.
I odda im nieprawość ich: a we złości wytraci je: wytraci je Pan, Bóg nasz.