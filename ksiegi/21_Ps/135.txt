Alleluja.
Wyznawajcie Panu, bo dobry; bo na wieki miłosierdzie jego.
Wyznawajcie Bogu nad bogi; bo na wieki miłosierdzie jego.
Wyznawajcie Panu nad pany; bo na wieki miłosierdzie jego.
Który sam czyni wielkie dziwy; bo na wieki miłosierdzie jego.
Który uczynił niebiosa z rozumem; bo na wieki miłosierdzie jego.
Który utwierdził ziemię nad wodami; bo na wieki miłosierdzie jego.
Który uczynił światła wielkie: bo na wieki miłosierdzie jego.
Słońce, aby panowało we dnie; bo na wieki miłosierdzie jego:
Miesiąc i gwiazdy, aby panowały nocy: bo na wieki miłosierdzie jego.
Który pobił Egipt z ich pierworodnymi; bo na wieki miłosierdzie jego.
Który wywiódł Izraela z pośrodku ich; bo na wieki miłosierdzie jego:
Ręką mocną i ramieniem wysokiem; bo na wieki miłosierdzie jego.
Który rozdzielił morze Czerwone na Rozdziały; bo na wieki miłosierdzie jego.
I przeprowadził lud Izraelski przez pośrodek jego; bo na wieki miłosierdzie jego.
I zrzucił Pharaona i wojsko jego w morze Czerwone; bo na wieki miłosierdzie jego.
Który przeprowadził lud swój przez puszczą; bo na wieki miłosierdzie jego.
Który poraził króle wielkie; bo na wieki miłosierdzie jego:
I pobił króle możne; bo na wieki miłosierdzie jego:
Sehona, króla Amorrejczyków; bo na wieki miłosierdzie jego.
I Oga, króla Bazan; bo na wieki miłosierdzie jego.
I dał ziemię ich w dziedzictwo; bo na wieki miłosierdzie jego.
W dziedzictwo Izraelowi, słudze swemu; bo na wieki miłosierdzie jego.
Albowiem w uniżeniu naszem pamiętał na nas; bo na wieki miłosierdzie jego.
I odkupił nas od nieprzyjaciół naszych; bo na wieki miłosierdzie jego.
Który daje pokarm wszelkiemu ciału; bo na wieki miłosierdzie jego.
Wyznawajcie Bogu nieba; bo na wieki miłosierdzie jego: wyznawajcie Panu nad pany; bo na wieki jest miłosierdzie jego.