Psalm Dawidowi, przy dokończeniu przybytku.
Przynoście Panu synowie Boży, przynoście Panu syny baranie, przynoście Panu chwałę i część.
Przynoście Panu chwałę imieniowi jego: kłaniajcie się Panu w sieni świętéj jego.
Głos Pański nad wodami. Bóg majestatu zagrzmiał: Pan nad wodami wielkiemi.
Głos Pański w mocy: głos Pański w wielmożności.
Głos Pański łamiący cedry: i połamie Pan cedry Libańskie.
I podrobi je jako cielę Libańskie: a umiłowany, jako syn jednorożców.
Głos Pański rozmiatający płomień ognisty.
Głos Pański zatrząsający puszczą: i poruszy Pan pustynią Kades.
Głos Pański przygotujący łanie, i odkryje gęstwy: a w kościele jego wszyscy chwałę dadzą.
Pan czyni, że potop trwa: a będzie siedział Pan, król na wieki.
Pan mocy ludowi swemu doda: Pan błogosławić będzie ludowi swemu w pokoju.