Na koniec, Psalm pieśni, samemu Dawidowi.
Niech powstanie Bóg, a niech się rozproszą nieprzyjaciele jego: a niech uciekają, którzy go nienawidzą, od oblicza jego.
Jako ustaje dym, niechaj ustaną: jako się wosk rozpływa od ognia, tak niechaj zginą grzesznicy od oblicza Bożego.
A sprawiedliwi niechaj używają, i weselą się przed oczyma Bożemi: i niechaj rozkoszują w radości.
Śpiewajcie Bogu, Psalm śpiewajcie imieniowi jego: czyńcie drogę temu, który wstąpił na zachód: Pan imię jego: radujcie się przed obliczem jego: zatrwożą się od oblicza jego:
Ojca sierót, i sędziego wdów: Boga na miejscu swem świętem.
Bóg, który czyni, że mieszkają jednych obyczajów w domu; który wywodzi więźnie w mocy: także i te, co obrażają, którzy mieszkają w grobiech.
Boże, gdyś wychodził przed ludem twym, gdyś chodził po puszczy:
Ziemia się trzęsła, niebiosa téż kropiły od oblicza Boga Synai, od oblicza Boga Izrael.
Deszcz dobrowolny oddzielisz, Boże, dziedzictwu twojemu: i zemdlało, a tyś je posilił.
Zwierzęta twoje będą mieszkały w niem: nagotowałeś z słodkości twéj ubogiemu, Boże.
Pan da słowo przepowiadającym Ewangelią, mocą wielką.
Król zastępów umiłowanego, umiłowanego, i piękności domu rozdzielać korzyści.
Choćbyście spali w pośrodku losów, pióra gołębice pośrebrzone: a tył grzbietu jego żółci się jako złoto.
Gdy Niebieski rozsądza króle w nim, będą wybieleni jako śnieg na Selmon.
Góra Boża, góra tłusta: góra obfita, góra tłusta.
Co się przypatrujecie górom zsiadłym? Góra, na któréj się Bogu podoba mieszkać; albowiem Pan będzie mieszkał na wieki.
Wóz Boży dziesiącią tysięcy rozmaity, tysiące weselących się: Pan między nimi na Synai, w świątnicy.
Wstąpiłeś na wysokość, poimałeś poimane: nabrałeś darów w ludziach: téż i niewierzące, aby Pan Bóg mieszkał.
Błogosławiony Pan na każdy dzień; szczęśliwą uczyni drogę nam Bóg zbawienia naszego.
Bóg nasz Bogiem zbawiającym: i Pańskie, Pańskie wyjście z śmierci.
Wszakże Bóg potłucze głowy nieprzyjaciół swoich: wierzch włosu, którzy chodzą w występkach swoich.
Rzekł Pan: Nawrócę z Bazan: nawrócę w głębokość morską.
Aby się omoczyła noga twoja we krwi: i język psów twoich z nieprzyjaciół w téjże.
Widzieli postępowania twoje, Boże, postępowania Boga mego, króla mojego, który jest w świątnicy.
Uprzedzili książęta złączeni z śpiewającymi, w pośrodku młodziuchnych bębenniczek.
W kościele błogosławcie Bogu, Panu z źródeł Izraelskich.
Tam Benjamin młodziuchny, w zachwyceniu myśli: książęta Juda, wodzowie ich: książęta Zabulon i książęta Nephthali.
Przykaż, Boże, mocy twojéj: umocnij to, Boże, coś w nas sprawił.
Od kościoła twego w Jeruzalem tobie królowie ofiarują dary.
Pogrom zwierzę trzcinne: zgromadzenie byków między krowami narodów: aby wypchnęli te, którzy są doświadczeni jako śrebro: rozprósz narody, które wojen chcą.
Przyjdą posłowie z Egiptu: Murzyńska ziemia uprzedzi z rękami swemi do Boga.
Królestwa ziemskie, śpiewajcie Bogu, grajcie Panu.
Grajcie Bogu, który wstąpił na niebo nad nieby, na wschód słońca: oto da głosowi swemu głos mocy.
Dajcie chwałę Bogu nad Izraelem: wielmożność jego, a moc jego w obłokach.
Dziwny Bóg w świętych swoich, Bóg Izraelski: ten da moc i siłę ludowi swemu, błogosławiony Bóg.