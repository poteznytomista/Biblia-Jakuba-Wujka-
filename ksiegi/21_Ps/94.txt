Chwała pienia, samemu Dawidowi.
Pójdźcie, radujmy się Panu: śpiewajmy Bogu, zbawicielowi naszemu.
Uprzedźmy oblicze jego z wyznawaniem: a Psalmami śpiewajmy mu.
Albowiem Bóg wielki Pan: i król wielki nade wszymi bogi.
Bo w ręce jego są wszystkie kraje ziemie: i gór wysokości jego są.
Bo jego jest morze, a on je uczynił: a suchą utworzyły ręce jego.
Pójdźcie, pokłońmy się, i upadajmy, i płaczmy przed Panem, który nas stworzył.
Albowiem on jest Panem, Bogiem naszym: a my ludem pastwiska jego, i owcami ręki jego.
Dziś, jeźli głos jego usłyszycie, nie zatwardzajcież serc waszych.
Jako w draźnieniu wedle dnia kuszenia na puszczy, kędy mię kusili ojcowie wasi; doświadczali mię, i ujrzeli uczynki moje.
Czterdzieści lat gniewałem się na ten naród, i rzekłem: Zawsze ci błądzą sercem: a ci nie poznali dróg moich.
Jakom przysiągł w gniewie moim, jeźli wnidą do pokoju mego.