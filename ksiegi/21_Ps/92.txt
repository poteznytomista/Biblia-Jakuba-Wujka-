Chwała pienia samemu Dawidowi, przed Sobotą, kiedy ziemia jest fundowana.
Pan królował, oblókł się w ozdobę: oblókł się Pan mocą i przepasał się; albowiem umocnił okrąg świata, który się nie poruszy.
Zgotowana stolica twoja od onego czasu: ty jesteś od wieku.
Podniosły rzeki, Panie, podniosły rzeki głos swój: podniosły rzeki nawałności swoje.
Od szumu wód wielkich dziwne nawałności morskie: dziwny na wysokościach Pan.
Świadectwa twoje okazały się być bardzo wiary godne: domowi twemu, Panie, przystoi świętobliwość na długość dni.