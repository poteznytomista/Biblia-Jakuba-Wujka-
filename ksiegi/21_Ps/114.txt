Alleluja.
Rozmiłowałem się, iż wysłucha Pan głos modlitwy mojéj.
Albowiem skłonił ucho swego ku mnie: a we dni moje będę wzywał.
Ogarnęły mię boleści śmiertelne: a niebezpieczeństwa piekielne potkały mię: nalazłem ucisk i boleść.
I wzywałem imienia Pańskiego: O Panie! wybaw duszę moję.
Miłościwy Pan, i sprawiedliwy: a Bóg nasz jest litościwy.
Pan strzeże maluczkich: uniżyłem się, a wybawił mię.
Nawróć się, duszo moja: do odpocznienia twego; albowiem ci Pan dobrze uczynił.
Bo wyrwał duszę moję od śmierci, oczy moje od płaczu, nogi moje od upadku.
Będę się podobał Panu w krainie żywiących.