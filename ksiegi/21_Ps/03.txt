Psalm Dawidowy, gdy uciekał przed Absalomem, synem swoim.
Panie, przecz się rozmnożyli, co mię trapią? wiele ich powstają przeciwko mnie.
Wiele ich mówią duszy mojéj: Nie ma ten zbawienia w Bogu swoim.
Ano ty, Panie, jesteś obrońca mój, chwała moja, i podwyższający głowę moję.
Głosem moim wołałem do Pana, i wysłuchał mię z góry świętéj swojéj.
Jam spał i twardom zasnął, i wstałem; bo Pan obronił mię.
Nie będę się bał tysięcy ludu około mnie leżącego.
Powstań, Panie! wybaw mię, Boże mój; boś ty pobił wszystkie sprzeciwiające mi się bez przyczyny: pokruszyłeś zęby grzeszników.
Pańskie jest wybawienie: a nad ludem twoim błogosławieństwo twoje.