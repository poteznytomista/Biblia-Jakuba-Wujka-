Psalm pienia, synów Kore, wtórego dnia Sabbathu.
Wielki Pan, i chwalebny bardzo w mieście Boga naszego, na górze świętéj jego.
Funduje się z radością wszystkiéj ziemie góra Syon: strony północne, miasto króla wielkiego.
Bóg w domiech jego będzie poznany, kiedy je obroni.
Albowiem oto królowie ziemscy zgromadzili się, zeszli się wespół.
Ci ujrzawszy, tak dziwili się: zatrwożyli się, wzruszyli się.
Drżenie je popadło: tam boleści jako rodzącéj.
Wiatrem gwałtownym pokruszysz okręty Tarsys.
Jakośmy słyszeli, takeśmy widzieli w mieście Pana zastępów, w mieście Boga naszego: Bóg je ugruntował na wieki.
Przyjęliśmy, Boże, miłosierdzie twoje, wpośród kościoła twego.
Jako imię twoje. Boże, tak i chwała twoja na końce ziemie: sprawiedliwości pełna jest prawica twoja.
Niech się weseli góra Syon: a niech się rozradują córki Judzkie, dla sądów twoich, Panie!
Obstąpcie Syon, a obejmijcie je: opowiadajcie na wieżach jego.
Włóżcie serca wasze w moc jego: a rozłóżcie domy jego, abyście opowiadali w drugiem pokoleniu:
Żeć ten jest Bóg, Bóg nasz na wieki, i na wieki wieków: on nas będzie rządził na wieki.
PSALM XLVIII
U Żydów .
Prorok święty dawa nam sprawę w tym Psalmie, jako się przeciw światu i zgorszeniom stawić mamy: w onym jako omylnym się nie kochać, tych sie warować pilnie.
Na koniec, synom Kore, Psalm.
Słuchajcie tego wszyscy narodowie: bierzcie w uszy, którzy mieszkacie na świecie.
Wszyscy synowie ziemie, i synowie człowieczy, pospołu w jedno, bogaty i ubogi.
Usta moje będą mówiły mądrość: a rozmyślanie serca mego roztropność.
Nakłonię do przypowieści ucha mego: otworzę na arfie gadkę moję.
Czemu się mam bać we zły dzień? nieprawość pięty mojéj ogarnie mię.
Którzy ufają w mocy swojéj, i chlubią się w mnóstwie bogactw swoich.
Brat nie odkupuje, odkupi człowiek: nie da Bogu ubłagania swego:
I zapłaty odkupienia dusze swojéj: i będzie pracował na wieki.
I będzie żył jeszcze do końca: nie ogląda zginienia.
Gdy ujrzy mądre umierające: pospołu niemądry i głupi zginą: i zostawią obcym majętności swoje.
A groby ich domami ich na wieki: przybytkami ich od narodu do narodu: nazywali imiona swe w ziemiach swoich.
A człowiek, gdy we czci był, nie rozumiał: przyrównany jest bydlętom bezrozumnym, i stał sie im podobny.
Ta droga ich pogorszenie im: a potem w uściech swych będą mieć upodobanie.
Jako owce, w piekle są położeni: śmierć je trawić będzie: i będą panować śprawiedliwi nad nimi rano: a ratunek ich starzeje się w piekle, po sławie ich.
Wszakóż Bóg odkupi duszę moję z ręki piekielnéj, gdy mię przyjmie.
Nie bój się, gdy się zbogaci człowiek, i gdy się rozmnoży sława domu jego.
Albowiem gdy zginie, nie weźmie wszystkiego: ani zstąpi z nim sława jego.
Bo dusza jego będzie za żywota jego błogosławiona: będzieć wyznawał, gdy mu dobrze uczynisz.
Wnidzie aż do rodzaju ojców swoich, i aż na wieki nie ujrzy światłości.
Człowiek, gdy we czci był, nie rozumiał: przyrównan jest bydlętom nierozumnym, i stał się im podobny.