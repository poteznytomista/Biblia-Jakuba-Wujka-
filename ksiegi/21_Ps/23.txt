Pańska jest ziemia, i napełnienie jéj: okrąg ziemie, i wszyscy, którzy mieszkają na nim.
Bo go on nad morzami ugruntował: i nad rzekami nagotował go.
Któż wstąpi na górę Pańską, albo kto będzie stał na świętem miejscu jego?
Niewinnych rąk a czystego serca: który nie wziął na marność dusze swojéj, ani przysięgał na zdradzie bliźniemu swemu.
Ten weźmie błogosławieństwo od Pana, i miłosierdzie od Boga, zbawiciela swego.
Ten jest naród szukających go, szukających oblicza Boga Jakóbowego.
Podnieście książęta bramy wasze, i podnoście się bramy wieczne! i wnidzie król chwały.
Któryż to jest król chwały? Pan mocny i możny, Pan możny na walce.
Podnieścież książęta bramy wasze, i podnoście się bramy wieczne: i wnidzie król chwały.
Któryż to jest król chwały? Pan zastępów, tenci jest król chwały.