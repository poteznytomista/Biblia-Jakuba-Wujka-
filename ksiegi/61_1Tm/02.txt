Proszę tedy najpierwej, aby były czynione prośby, modlitwy, przyczyniania, dziękowania za wszystkie ludzie:
Za króle i wszystkie, którzy są na wyższem miejscu, abyśmy cichy i spokojny żywot wiedli we wszelakiéj pobożności i czystości.
Albowiem to jest dobra i przyjemna przed Zbawicielem naszym, Bogiem,
Który chce, aby wszyscy ludzie byli zbawieni i przyszli ku uznaniu prawdy.
Bo jeden Bóg, jeden i Pośrednik Boga i ludzi, człowiek Chrystus Jezus,
Który samego siebie dał odkupienie za wszystkie, świadectwo czasów swych.
Na które ja jestem postanowion kaznodzieją i Apostołem, (prawdę mówię, nie kłamam), nauczycielem poganów w wierze i w prawdzie.
Chcę tedy, aby mężowie modlili się na każdem miejscu, podnosząc czyste ręce bez gniewu i sporów.
Także i niewiasty w ubiorze ochędożnym, ze wstydem i miernością ubierając się, nie z trefionemi włosy, albo złotem, albo perłami, albo w kosztownéj szacie;
Ale jako przystoi niewiastom, obiecującym pobożność przez uczynki dobre.
Niewiasta niech się uczy w milczeniu z wszelakiem poddaństwem.
A nauczać niewieście nie dopuszczam, ani panować nad mężem; ale być w milczeniu.
Bo Adam pierwszy stworzon jest, potem Ewa.
I Adam nie jest zwiedzion, lecz niewiasta zwiedziona w przestępstwie była.
Ale zbawiona będzie przez rodzenie dziatek: jeźliby trwała w wierze i w miłości i w świętobliwości z trzeźwością.