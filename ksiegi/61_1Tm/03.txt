Wierna mowa: Jeźli kto biskupstwa pożąda, dobrego dzieła pożąda.
Ma tedy biskup być nienaganiony, jednéj żony mąż, trzeźwy, roztropny, obyczajny, wstydliwy, goście ochotnie przyjmujący, ku nauczaniu sposobny;
Nie winopilca, nie bijący, ale skromny, nie swarliwy, nie chciwy;
Ale w domu swym rządny, mający syny poddane z wszelaką czystością.
A jeźli kto nie umie domu swego rządzić, jakoż pieczą będzie mógł mieć o kościele Bożym?
Nie nowotny, aby podniósłszy się w pychę, nie wpadł w sąd djabelski.
A ma téż mieć dobre świadectwo od tych, którzy są obcymi, aby nie wpadł w urąganie i sidło djabelskie.
. Dyakonowie także czyści, nie dwoistego języka, nie kochający się w wielkiem piciu wina, nie szukający szkaradnego zysku,
Mający tajemnicę wiary w czystem sumnieniu.
A ci téż niechaj pierwej będą doświadczeni: i tak niech służą, nie mając żadnéj winy.
Niewiasty także wstydliwe, nie obmównice, trzeźwe, wierne we wszystkiem.
Dyakonowie niech będą mężowie jednéj żony, którzyby dziatki swe dobrze rządzili i swe domy.
Bo którzyby dobrze posługowali, zjednają sobie stopień dobry i wielkie ufanie w wierze, która jest w Chrystusie Jezusie.
To tobie piszę, spodziewając się, że rychło do ciebie przybędę.
A jeźli omieszkam, abyś wiedział, jako się masz sprawować w domu Bożym, który jest kościół Boga żywego, filar i utwierdzenie prawdy.
A jaśnie wielka jest tajemnica pobożności, która jest oznajmiona w ciele, usprawiedliwiona jest w duchu, okazała się Aniołom, opowiedziana jest poganom, wiarę jej dano na świecie, wzięta jest w chwale.