Proszę was tedy, bracia! przez miłosierdzie Boże, abyście wydawali ciała wasze ofiarą żywiącą, świętą, przyjemną Bogu, rozumną służbę waszę.
A nie bądźcie podobnymi temu światu; ale się przemieńcie w nowości umysłu waszego, abyście doświadczali, która jest wola Boża dobra i przyjemna i doskonała.
Albowiem z łaski, która mi jest dana, powiadam wszystkim, którzy między wami są, żeby nie więcéj rozumieli, niźli potrzeba rozumieć: ale iżby rozumieli wedle mierności, jako każdemu Bóg udzielił miarę wiary.
Albowiem jako w jednem ciele wiele członków mamy, a wszystkie członki nie jedne sprawę mają:
Tak wiele nas jednem ciałem jesteśmy w Chrystusie, a każdy z osobna jeden drugiego członkami.
A mając dary wedle łaski, która nam jest dana, różne, bądź proroctwo, wedle przystosowania wiary;
Bądź posługowanie, w usługowaniu; bądź kto uczy, w nauce;
Kto napomina, w napominaniu; kto użycza, w prostości; kto przełożony jest, w pieczołowaniu; kto czyni miłosierdzie, z wesołością.
Miłość bez obłudności; brzydząc się złem, przystawając ku dobremu.
Miłością braterstwa jedni drugich miłując, uczciwością jeden drugiego uprzedzając.   W pilności nie leniwi, duchem pałający, Panu służący,
Nadzieją się weselący, w utrapieniu cierpliwi, w modlitwie ustawiczni,
Potrzebom świętych udzielający, w gościnności się kochający.
Błogosławcie prześladującym was: błogosławcie, a nie przeklinajcie.
Weselcie się z weselącymi, płaczcie z płaczącymi.
Tóż jeden o drugim rozumiejąc, wysoko nie rozumiejąc, ale się z pokornymi zgadzając. Nie bądźcie mądrymi sami u siebie.
Żadnemu złem za złe nie oddawając, przemyśliwając to, coby było dobrego, nie tylko przed Bogiem; ale też i przed wszystkimi ludźmi.
Jeźli można rzecz, ile z was jest, ze wszystkiemi ludźmi pokój mający,
Nie mszcząc się sami, najmilejsi! ale dajcie miejsce gniewowi; albowiem napisano jest: Mnie pomstę, Ja oddam, mówi Pan.
Ale jeźli łaknie nieprzyjaciel twój, nakarmij go; jeźli pragnie, napój go; bo to czyniąc, węgle ogniste zgromadzisz na głowę jego.
Nie daj się zwyciężyć złemu, ale zwyciężaj złe w dobrem.