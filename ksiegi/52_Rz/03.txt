Cóż tedy ma więcéj Żydowin? albo co za pożytek obrzezania?
Wiele wszelakim obyczajem. Najprzód, iż im zwierzone są słowa Boże.
Bo cóż, jeźli niektórzy nie uwierzyli? Azaż niedowiarstwo ich w niwecz obróci wiarę Bożą?
Nie daj tego, Boże! Ale Bóg jest prawdziwy, a wszelki człowiek kłamliwy, jako napisano: Abyś był usprawiedliwiony w mowach twoich, a żebyś zwyciężył, gdy bywasz sądzon.
Lecz jeźliż niesprawiedliwość nasza Bożą sprawiedliwość zaleca, cóż rzeczemy? Azaż niesprawiedliwy jest Bóg, który gniew przywodzi? (Mówię wedle człowieka.)
Nie daj tego, Boże! bo inaczéj jakóż Bóg sądzić będzie ten świat?
Albowiem jeźli prawda Boża przez moje kłamstwo obfitowała ku chwale jego, czemuż jeszcze i ja bywam osądzon jako grzeszny?
A nie, (jako o nas bluźnią i jako niektórzy powiadają, żebyśmy mówili), mamy czynić złych rzeczy, aby przyszły dobre? Których potępienie jest sprawiedliwe.
Cóż tedy? mamyli nad nie? Żadnym sposobem. Gdyżeśmy dowiedli, iż Żydowie i Grekowie, wszyscy są pod grzechem,
Jako jest napisano: Iż niemasz nikogo sprawiedliwego,
Niemasz rozumiejącego, niemasz szukającego Boga.
Wszyscy się ochylili, społu stali się niepożytecznymi: niemasz, ktoby czynił dobrze, niemasz aż do jednego.
Gardło ich jest grobem otwartym, językami swemi zdradliwie poczynali, jad źmii pod wargami ich.
Których usta napełnione są przeklinania i gorzkości.
Nogi ich prędkie ku rozlewaniu krwie.
Skruszenie i nieszczęście na drogach ich.
A drogi pokoju nie poznali.
Niemasz bojaźni Bożéj przed oczyma ich.
A wiemy, iż cokolwiek zakon mówi, tym, którzy w zakonie są, mówi, aby wszelkie usta był zatulone, a iżby poddan był wszystek świat Bogu.
Bo z uczynków zakonu żadne ciało nie będzie przed nim usprawiedliwione; bo przez zakon poznanie grzechu.
A teraz sprawiedliwość Boża jest objawiona bez zakonu, oświadczona od zakonu i proroków.
A sprawiedliwość Boża przez wiarę Jezusa Chrystusa na wszystkie i nad wszystkimi, którzy wierzą weń; bo różności niemasz.
Albowiem wszyscy zgrzeszyli, i nie dostawa im chwały Bożéj.
Usprawiedliwieni darmo przez łaskę jego, przez odkupienie, które jest w Chrystusie Jezusie.
Którego Bóg wystawił ubłaganiem przez wiarę w krwi jego, ku okazaniu sprawiedliwości swojéj dla odpuszczenia przeszłych grzechów,
W cierpliwości Bożéj, ku okazaniu sprawiedliwości jego w tym czasie, aby on był sprawiedliwy i usprawiedliwiający tego, który jest z wiary Jezusa Chrystusa.
Gdzież tedy jest chluba twoja? odrzucona jest. Przez któryż zakon? uczynków? Nie, ale przez zakon wiary.
Albowiem za to mamy, iż człowiek bywa usprawiedliwion przez wiarę bez uczynków zakonu.
Izali Bóg tylko Żydów? aza téż nie poganów? Owszem i poganów.
Ponieważ jeden jest Bóg, który usprawiedliwia obrzezanie z wiary i odrzezek przez wiarę.
Zakon tedy psujemy przez wiarę? Uchowaj, Boże! ale zakon stanowimy.