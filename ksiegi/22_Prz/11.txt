Waga zdradliwa brzydliwość jest u Pana: a gwicht sprawiedliwy wola jego.
Gdzie będzie pycha, tam będzie i hańba: a gdzie jest pokora, tam i mądrość.
Prostota sprawiedliwych poprowadzi je: a podejście fałszerzów spustoszy je.
Nie pomogą bogactwa w dzień pomsty: ale sprawiedliwość wybawi od śmierci.
Sprawiedliwość prostego naprostuje drogę jego: a niezbożnik upadnie w swojéj niezbożności.
Sprawiedliwość prawych wyzwoli je: a niesprawiedliwi w zasadkach swoich poimani będą.
Gdy umrze człowiek niezbożny, ustanie wszystka nadzieja: i oczekawanie frasowliwych zginie.
Sprawiedliwy z ucisku wyrwan jest: a miasto niego niezbożnik będzie dany.
Obłudnik usty zdradza przyjaciela swego: ale sprawiedliwi umiejętnością będą wybawieni.
W szczęściu sprawiedliwych będzie się radowało miasto: a w zatraceniu niezbożnych będzie pochwała.
Błogosławieństwem sprawiedliwych wywyższy się miasto: a usty niezbożnych wywróci się.
Kto gardzi przyjacielem swoim, potrzebujący serca jest: a człowiek rozumny milczy.
Kto zdradliwie chodzi, objawia tajemnice: ale kto wiernego serca, tai tego, czego mu się przyjaciel zwierzył.
Gdzie niemasz rządzce, lud upadnie: a zdrowie, gdzie wiele rady.
Złem utrapion będzie, który ręczy za obcego: lecz, kto się strzeże sideł, bezpieczen będzie.
Niewiasta wdzięczna dostąpi sławy: a mocarze będą mieć bogactwa.
Dobrze czyni duszy swéj człowiek miłosierny: a który okrutnym jest, odrzuca i krewne.
Bezbożnik czyni dzieło nietrwałe, a siejącemu sprawiedliwość zapłata wierna.
Łaskawość gotuje żywot: a naśladowanie złych śmierć.
Brzydliwe Panu serce przewrotne: a upodobanie jego w tych, którzy w prostości chodzą.
Ręka w ręce, nie ujdzie zły karania: ale nasienie sprawiedliwych zachowane będzie.
Kolce złote w pysku u świnie niewiasta piękna a głupia.
Żądza sprawiedliwych wszelka dobra jest: oczekawanie niezbożników zapalczywość.
Jedni udzielają własnych, a bogatszymi się stawają, a drudzy wydzierają nieswoje, a zawsze są w niedostatku.
Dusza, która błogosławi, utyje: a kto upaja, i sam też upojon będzie.
Kto kryje zboże, przeklnie go pospólstwo: lecz błogosławieństwo nad głową przedawających.
Dobrze wstaje rano, który szuka dobra: ale kto szuka złości, zatłumi go.
Kto ufa w bogactwach swoich, upadnie: a sprawiedliwi jako zielony list zakwitną.
Kto miesza dom swój, odziedziczy wiatry: a kto głupi jest, będzie służył mądremu.
Owoc sprawiedliwego drzewo żywota: a kto przyjmuje dusze, mądry jest.
Jeźliż sprawiedliwy na ziemi odnosi: jako daleko więcéj niezbożny i grzeszny?