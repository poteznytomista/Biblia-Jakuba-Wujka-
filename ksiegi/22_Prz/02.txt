Synu mój! jeźli przyjmiesz mowy moje, a przykazania moje skryjesz przy sobie,
Aby słuchało mądrości ucho twoje: nakłoń serca swego ku poznaniu roztropności.
Bo jeźli wzowiesz mądrości, i nakłonisz serce twe roztropności:
Jeźli jéj szukać będziesz jako pieniędzy, a jako skarbów dokopasz się jéj:
Tedy wyrozumiesz bojaźń Pańską, i umiejętność Bożą najdziesz.
Bo Pan dawa mądrość: a z ust jego roztropność i umiejętność.
Strzedz będzie prawych zbawienia, i obroni chodzących w prostości,
Zachowując ścieżki sprawiedliwości, i dróg świętych przestrzegając.
Tedy wyrozumiesz sprawiedliwość, i sąd i prawość i wszelką ścieżkę dobrą.
Jeźli wnidzie mądrość do serca twego, a umiejętność spodoba się duszy twojéj:
Rada strzedz cię będzie, a roztropność zachowa cię,
Abyś był wyrwan z drogi złéj i od człowieka, który mówi przewrotność:
Którzy opuszczają drogę prostą, a chodzą drogami ciemnemi:
Którzy się weselą źle uczyniwszy, a radują się w rzeczach najgorszych:
Których drogi przewrotne są, i postępki ich bezecne.
Abyś był wyrwany od cudzéj niewiasty i od obcéj, która gładzi mowy swoje,
I opuszcza wodza młodości swojéj, i zapomniała przymierza Boga swego.
Albowiem dom jéj nachylił się do śmierci, i ścieżki jéj do piekła.
Wszyscy, którzy wchodzą do niéj, nie wrócą się i nie chwycą się ścieżki żywota.
Abyś chodził drogą dobrą, i strzegł sprawiedliwych ścieżek.
Bo którzy są prawi, będą mieszkać na ziemi, a prości trwać będą na niéj.
Ale niezbożni będą z ziemie wytraceni: a którzy czynią niesprawiedliwie, będą z niéj zniesieni.