Przypowieści Salomona, syna Dawidowego, króla Izraelskiego.
Dla nawyknienia mądrości i ćwiczenia: dla wyrozumienia słów roztropnych:
I dla przyjęcia ćwiczenia nauki, sprawiedliwości i sądu i prawości:
Dla podania maluczkim biegłości, młodemu umiejętności i rozumu.
Słuchając mądry, mędrszym będzie: a rozumny rządy otrzyma.
Wyrozumie przypowieść i wykład, słowa mądrych i gadki ich.
Bojaźń Pańska początek mądrości: mądrością i nauką głupi gardzą.
Słuchaj, synu mój! ćwiczenia ojca twego, a nie opuszczaj zakonu matki twojéj:
Aby była przydana łaska głowie twojéj, a łańcuch szyi twojéj.
Synu mój! jeźliby cię nęcili grzesznicy, nie przyzwalaj im.
Jeźliby rzekli: Pójdź z nami, zasadźmy się na krew, zakryjmy sidła na niewinnego bez przyczyny:
Pożremy go jako piekło żywego, a całego jako zstępującego w dół:
Wszelką majętność drogą najdziemy, napełniemy domy nasze korzyścią:
Puść los z nami, mieszek jeden niech będzie wszystkich nas.
Synu mój! nie chódź z nimi, powściągnij nogę twoję od ścieżek ich.
Albowiem nogi ich bieżą ku złemu, i kwapią się, aby krew przelali.
Ano próżno zarzucają sieć przed oczyma skrzydlastych.
Oni téż przeciw krwi swojéj zasadzają się, i czynią zdrady przeciw duszom swoim.
Tak ścieżki wszelkiego łakomego dusze majętnych odejmują.
Mądrość przed domy opowiada, na ulicach swój głos wypuszcza.
W główniejszych gromadach woła, we drzwiach bram miejskich wydaje słowa swe, mówiąc:
Dokądże maluczcy będziecie miłować dzieciństwo, a głupi rzeczy im szkodliwych żądać będą, a nieroztropni nienawidzieć umiejętności?
Nawróćcie się na karanie moje: oto wyniosę wam ducha mego, i ukażę wam słowa moje.
Iżem wołała, a nie chcieliście: wyciągałam rękę moję, a nie był, ktoby pojrzał.
Wzgardziliście wszelką radą moją, a łajań moich zaniedbaliście.
Ja się téż śmiać będę w waszem zatraceniu, i urągać będę, gdy to na was przyjdzie, czegoście się bali.
Gdy przypadnie nagle nieszczęście, i zginienie jako burza przypadnie, kiedy przyjdzie na was utrapienie i ucisk:
Tedy mię wzywać będą, a nie wysłucham: rano wstaną, a nie najdą mię.
Dlatego że mieli w nienawiści karność, a bojaźni Pańskiéj nie przyjęli:
Ani przestawali na radzie mojéj, i uwłoczyli wszelkiemu karaniu memu.
A tak będą jeść owoce drogi swojéj, i nasycą się radami swemi.
Odwrócenie maluczkich zamorduje je: a szczęście głupców zatraci je.
Ale kto mię usłucha bez bojaźni, będzie odpoczywał, i zażyje obfitości, odjąwszy bojaźń złego.