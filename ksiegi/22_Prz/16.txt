Człowiecza jest duszę przygotować: a Pańska rządzić językiem.
Wszystkie drogi człowiecze są jawne przed oczyma jego: Pan jest, który uważa duchy.
Objaw Panu uczynki twoje, a będą wyprostowane myśli twoje.
Pan wszystko udziałał sam dla siebie: téż i niezbożnika na zły dzień.
Obrzydły jest Panu każdy pyszny: by téż ręka do ręki była, nie uchodzi karania. Początek drogi dobréj, czynić sprawiedliwość, i wdzięczniejsza Bogu, niźli ofiary ofiarować.
Miłosierdziem i prawdą nieprawość bywa odkupiona: a w bojaźni Pańskiéj strzegą się złego.
Gdy się podobają Panu drogi człowiecze, tedy i nieprzyjacioły jego przywiedzie do pokoju.
Lepsza jest trocha z sprawiedliwością: niźli wielkie dochody z nieprawością.
Serce człowiecze rozrządza drogi swoje: ale Pańska jest prostować kroki jego.
Proroctwo w wargach królewskich: w sądzie nie błądzą usta jego.
Waga i szala jest sąd Pański: a uczynki jego wszystkie gwichty w worku.
Obrzydliwi królowie, którzy źle czynią; bo sprawiedliwością umacnia się stolica.
Upodobanie królewskie wargi sprawiedliwe: kto mówi dobrze, będzie umiłowan.
Gniew królewski posłowie śmierci: a mąż mądry ubłaga go.
W wesołości twarzy królewskiéj żywot, a łaska jego jako deszcz późny.
Nabywaj mądrości; bo lepsza jest nad złoto, i nabywaj roztropności; bo droższa jest nad srebro.
Ścieżka sprawiedliwych odchyla się od złego: stróż dusze swéj strzeże drogi swojéj.
Przed zginieniem uprzedza pycha, a przed upadkiem duch się wynosi.
Lepiej jest korzyć się z cichymi, niźli dzielić korzyści z pysznymi.
Ćwiczony w słowie najdzie dobra: a który ma nadzieję w Panu, błogosławiony jest.
Który jest mądrego serca, będzie nazwany rozumnym: a kto wdzięcznej wymowy, więcej odniesie.
Zdrój żywota nauka tego, kto ją ma: a nauka głupich szaleństwo.
Serce mądrego wyćwiczy usta jego, a wargom jego przyda wdzięczności.
Plastr miodu słowa ozdobne, słodkość duszy zdrowie kościom.
Jest droga, która się zda człowiekowi prawa: a koniec jej prowadzi do śmierci.
Dusza robiącego robi sobie; bo go przymuszają usta jego.
Mąż niezbożny wykopuje złość, a na wargach jego ogień się rozpala.
Człowiek przewrotny wszczyna zwady, a świegotliwy rozłącza książęta.
Mąż złościwy nuci bliźniego swego i prowadzi go drogą nie dobrą.
Kto zapatrzywszy się, myśli przewrotności, gryząc wargi swoje, dokazuje złości.
Wieniec godności szędziwość, która się najduje w drogach sprawiedliwości.
Lepszy jest cierpliwy, niźli mąż mocny: a który panuje sercu swemu, niż ten, co miast dobywa.
Losy do łona rzucają: ale od Pana bywają nastrojone.