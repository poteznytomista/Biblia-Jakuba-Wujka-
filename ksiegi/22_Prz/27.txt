Nie chlub się dniem jutrzejszym: nie wiedząc, co przyszły dzień przyniesie.
Niech cię chwali cudzy, a nie usta twoje: obcy, a nie wargi twoje.
Ciężkić jest kamień i ważny piasek, ale gniew głupiego nad oboje cięższy.
Gniew nie ma miłosierdzia, ani nagła zapalczywość: a popędliwość wzruszonego ducha kto będzie mógł strzymać?
Lepsze jest jawne karanie, niż miłość tajemna.
Lepsze są rany od miłującego, niż zdradliwe całowania od nienawidzącego.
Dusza nasycona podepcze plastr miodu: a dusza głodna i gorzkie przyjmie za słodkie.
Jako ptak przenosząc się z gniazda swego: tak człowiek, który opuszcza miejsce swoje.
Olejkami i rozmaitą wonią uwesela się serce: a dobremi radami od przyjaciela dusza się cieszy.
Przyjaciela twego i przyjaciela ojca twego nie opuszczaj, a w dom brata twego nie wchodź w dzień kłopotu twego. Lepszy jest sąsiad bliski, niźli brat daleki.
Ucz się mądrości, synu mój! a uweselaj serce moje: abyś mógł urągającemu odpowiedzieć mowę.
Zmyślny ujrzawszy złe skrył się: maluczcy mijając podjęli szkodę.
Weźmij suknią tego, który ręczył za obcego: a za inne weźmij fant od niego.
Kto błogosławi bliźniemu swemu wielkim głosem, rano wstawszy będzie podobny złorzeczącemu.
Dach, przez który kapie w dzień zimny, a niewiasta swarliwa są podobni sobie.
Kto ją trzyma, jakoby kto wiatr trzymał, i oliwy prawice swéj wołać będzie.
Żelazo ostrzy się żelazem: a człowiek zaostrza oblicze przyjaciela swego.
Kto strzeże drzewa figowego, będzie jadł owoc jego: a kto strzeże pana swego, uczczon będzie.
Jako w wodzie pokazują się twarze patrzających, tak serca człowiecze jawne są mądrym.
Piekło i zatracenie nie bywają nigdy napełnione: tak i oczy człowiecze nie nasycone.
Jako próbują śrebro w ogniu, a złoto w piecu: tak człowiek bywa próbowany usty chwalącego. Serce złośnikowe wynajduje złości: a serce dobre szuka umiejętności.
Choćbyś stłukł głupiego w stępie jako krupy, bijąc z wierzchu stąporem, nie będzie odjęte od niego głupstwo jego.
Pilnie poznawaj twarz bydła twojego: a miéj staranie o trzodach twoich.
Bo nie zawsze będziesz miał moc: ale korona będzie dana od narodu do narodu.
Otworzyły się łąki, i ukazały się trawy zielone, i zebrano siana z gór.
Owce na szaty twoje, a kozłowie na zapłatę pola.
Miéj dosyć na koziem mleku ku żywności twojéj, i na potrzeby domu twojego, i na pożywienie służebnicom twoim.