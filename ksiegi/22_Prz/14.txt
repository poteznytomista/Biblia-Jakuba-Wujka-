Mądra niewiasta buduje dom swój: a głupia i zbudowany rękoma zepsuje.
Chodzący prostą drogą i bojący się Boga, wzgardzon bywa od tego, który bezecną drogą chodzi.
W uściech głupiego kij pychy: lecz wargi mądrych strzegą ich.
Kędy niemasz wołów, żłób próżny jest: a gdzie wiele zboża, tam jest jawna moc wołu.
Świadek prawdziwy nie kłama: lecz nieprawdę powiada świadek zdradliwy.
Szuka naśmiewca mądrości, a nie najduje: nauka roztropnych łacna.
Idź przeciw mężowi głupiemu, a nie zna warg mądrości.
Mądrość chytrego jest rozumieć drogę swoję: a nieopatrzność głupich obłędna.
Głupi będzie się śmiał z grzechu: a między sprawiedliwymi będzie mieszkała łaska.
Serce, które zna gorzkość dusze swojéj, do wesela jego nie przymięsza się obcy.
Dom niezbożnych zgładzon będzie: lecz przybytki sprawiedliwych zakwitną.
Jest droga, która się zda człowiekowi sprawiedliwa: ale koniec jéj prowadzi do śmierci.
Śmiech będzie zmięszan z żałością: a koniec wesela smutek posiada.
Drogami swemi nasycon będzie głupi: a nad nim będzie mąż dobry.
Prostak wierzy każdemu słowu: chytry rozważa kroki swoje. Syn zdradliwy nie będzie miał nic dobrego: ale słudze mądremu poszczęścią się sprawy, i wyprostuje się droga jego.
Mądry boi się i odstępuje od złego: głupi przeskakuje a dufa.
Niecierpliwy czynić będzie głupstwo: a mąż chytry przemierzły jest.
Maluczcy posiędą głupstwo: a opatrzni będą czekać umiejętności.
Będą leżeć źli przed dobrymi: a niezbożnicy u drzwi sprawiedliwych.
Ubogi i bliźniemu swemu omierzły będzie: ale bogatych jest przyjaciół wiele.
Kto gardzi bliźnim swoim, grzeszy: ale kto ma litość nad ubogim, błogosławiony będzie. Kto wierzy w Pana, miłosierdzie miłuje.
Błądzą, którzy źle czynią: miłosierdzie i prawda gotują dobra.
Ze wszelkiéj roboty będzie dostatek: ale, gdzie słów wiele, tam często niedostatek.
Korona mądrych bogactwa ich: szaleństwo głupich nieroztropność.
Wybawia duszę świadek prawdziwy: a zdradliwy kłamstwa mówi.
W bojaźni Pańskiéj ufanie mocy: i synowie jego nadzieję mieć będą.
Bojaźń Pańska zdrój żywota, aby uszli upadku śmierci.
W wielkości ludu godność królewska: a w trosze ludzi zelżywość książęcia.
Kto jest cierpliwy, wielką się mądrością rządzi: a kto niecierpliwy jest, wywyższa swe głupstwo.
Żywot ciała zdrowie serca: spróchnienie kości zazdrość.
Kto czyni krzywdę ubogiemu, urąga Stworzycielowi jego: a czci go, kto ma zmiłowanie nad ubogim.
Dla złości swéj niezbożnik wygnany będzie: ale sprawiedliwy nadzieję ma przy śmierci swojéj.
W sercu roztropnego odpoczywa mądrość: i wszelkie nieuczone wyćwiczy.
Sprawiedliwość wywyższa naród: ale grzech czyni ludzie mizernymi.
Sługa roztropny wdzięczny jest królowi: niepożyteczny gniew jego odniesie.