Człowiekowi, który karzącego twardym karkiem wzgardzą, nagłe zginienie nań przyjdzie, a nie przyjdzie ku zdrowiu.
Kiedy się mnożą sprawiedliwi, będzie się radowało pospólstwo: gdy niezbożni władzą wezmą, wzdychać będzie lud.
Człowiek, który miłuje mądrość, uwesela ojca swego: ale który chowa wszeteczne niewiasty, utraci majętność.
Król sprawiedliwy wynosi ziemię: mąż łakomy wywróci ją.
Człowiek, który łagodnemi a obłudnemi słowy mówi przyjacielowi swemu, sieć zastawia na nogi jego.
Grzeszącego męża niesprawiedliwego uwikle sidło: a sprawiedliwy chwalić i weselić się będzie.
Zna sprawiedliwy sprawę ubogich: niezbożny nie rozumie umiejętności.
Ludzie zaraźliwi rozpraszają miasto: a mądrzy gniew odwracają.
Człowiek mądry, będzieli się z głupim prawował, choć się gniewa, choć się śmieje, nie najdzie pokoju.
Mężowie krwawi nienawidzą prostego: ale sprawiedliwi szukają dusze jego.
Wszystkiego ducha swego pokazuje głupi: mądry odkłada i chowa na potem.
Pan, który rad słucha słów kłamliwych, wszystkie sługi ma niezbożne.
Ubogi, a ten, który pożycza, zabieżeli sobie: obudwu Pan oświeca.
Król, który sądzi według prawdy ubogie, stolica jego będzie na wieki utwierdzona.
Rózga i karanie daje mądrość: ale dziecię puszczone na swą wolą, zawstydza matkę swoję.
Gdy się mnożą niezbożni, mnożyć się będą złości: a sprawiedliwi ujrzą ich upadek.
Ćwicz syna twego, a ochłodzi cię i da kochanie duszy twojéj.
Gdy ustanie proroctwo, rozproszy się lud: a kto strzeże zakonu, jest błogosławiony.
Niewolnik nie może być słowy ukarany; bo rozumie, co mówisz, a odpowiadać nie chce.
Widziałeś człowieka prędkiego do mówienia? więcej się trzeba głupstwa spodziewać, niż ukarania jego.
Kto w rozkoszy z młodu chowa sługę swego, potem go dozna krnąbrnego.
Człowiek gniewliwy wzbudza zwady: a kto jest prędki do gniewu, będzie ku zgrzeszeniu skłonniejszy.
Za pysznym chodzi uniżenie: a pokornego duchem ogarnie chwała.
Kto spółkuje ze złodziejem, ma w nienawiści duszę swoję: słucha poprzysięgającego, a nie wydaje.
Kto się boi człowieka, prędko upadnie: kto ma nadzieję w Panu, podniesion będzie.
Wiele szukają twarzy pańskiéj: a od Pana wychodzi sąd każdego.
Brzydzą się sprawiedliwi mężem niezbożnym: a niezbożni brzydzą się tymi, którzy są na prostej drodze. Syn strzegący słowa, ujdzie zatracenia.