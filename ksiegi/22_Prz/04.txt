Słuchajcie, synowie! nauki ojcowskiéj, a pilnujcie, abyście umieli roztropność.
Dar dobry dam wam, nie opuszczajcie zakonu mego.
Bo i ja byłem synem u ojca mego, młodziuchnym i jedynaczkiem przed matką moją:
I nauczał mię i mówił: Niech przyjmie słowa moje serce twoje: strzeż przykazań moich, a będziesz żył.
Osiągnij mądrość, osiągnij roztropność: nie zapominaj, ani się odchylaj od słów ust moich.
Nie opuszczaj jéj, a będzie cię strzegła: miłuj ją, a zachowa cię.
Początek mądrości: osiągnij mądrość, a we wszelkiéj osiadłości twojéj nabywaj roztropności.
Uchwyć się jéj, i wywyższy cię: będziesz wsławion od niéj, gdy ją obłapisz.
Da na głowę twoję pomnożenie łaski, i koroną ozdobną nakryje cię.
Słuchaj, synu mój! a przyjmij słowa moje, abyć się rozmnożyły lata żywota.
Drogę mądrości ukażę tobie, poprowadzę cię ścieżkami prawości.
Któremi gdy pójdziesz, nie będą ściśnione kroki twoje: a bieżąc nie będziesz miał obrazy.
Trzymaj się nauki, nie puszczay się jéj, strzeż jéj; bo ona jest żywotem twoim.
Nie kochaj się w ścieżkach niezbożników, ani sobie upodobaj drogi złośników.
Uciekaj od niéj, ani chódź po niéj: odchyl się a opuść ją.
Nie śpią bowiem, aż co złego zbroją: i nie mogą spać, aż kogo podejdą.
Jedzą chleb niezbożności, i wino nieprawości piją.
A ścieżka sprawiedliwych, jako jasna światłość, wschodzi i rośnie aż do doskonałego dnia.
Droga niezbożnych ciemna: nie wiedzą, gdzie upadną.
Synu mój! słuchaj powieści moich, a na wymowy moje nakłoń ucha twego.
Niech nie odchodzą od oczu twoich, chowaj je wpośród serca twego.
Żywotem bowiem są tym, którzy je najdują: a zdrowiem wszelkiemu ciału.
Wszelaką strażą strzeż serca twego; bo z niego żywot pochodzi.
Oddal od siebie usta przewrotne, a wargi uwłaczające niechaj będą daleko od ciebie.
Oczy twoje niechaj prosto patrzą, a powieki twe niech uprzedzają kroki twoje.
Prostuj ścieżki nogom twoim, a wszystkie drogi twoje będą zmocnione.
Nie ustępuj na prawo ani na lewo: odwróć nogę twoję od złego; bo drogi, które są po prawéj stronie, zna Pan: a przewrotne są, które są po lewéj stronie. A on proste uczyni biegi twoje, a drogi twoje w pokoju poprowadzi.