Kto miłuje karność, miłuje umiejętność: ale kto nienawidzi strofowania, głupi jest.
Kto dobry jest, wyczerpnie łaskę u Pana: ale kto ufa w myślach swoich, niezbożnie czyni.
Nie zmocni się człowiek z niezbożności: a korzeń sprawiedliwych nie będzie poruszony.
Niewiasta pilna jest koroną mężowi swemu: a zgniłość w kościach jego, która czyni rzeczy godne sromoty.
Myśli sprawiedliwych sądy: a rady niezbożnych zdradliwe.
Słowa niezbożników czyhają na krew: usta sprawiedliwych wybawiają je.
Obróć niezbożne, a nie będzie ich: a dom sprawiedliwych stać będzie.
Z nauki swojéj mąż będzie poznany: ale kto jest nikczemny a głupi, wzgardzie podlęże.
Lepszy jest ubogi, mając swą potrzebę, niźli chlubliwy, który potrzebuje chleba.
Zna sprawiedliwy dusze bydła swego: a wnętrzności niezbożnych okrutne.
Kto sprawuje ziemię swoję, będzie nasycon chlebem: ale kto się próżnowaniem bawi, najgłupszy jest. Kto wesoły jest w zasiadaniu na winie, w zamkach swoich zostawi sromotę.
Żądza niezbożnika zmocnienie niecnotliwych: lecz korzeń sprawiedliwych rość będzie.
Dla ust przewrotnych przybliża się upad złośliwemu: lecz sprawiedliwy ujdzie ucisku.
Z owocu ust swoich każdy będzie napełnion dobrami: a według uczynków rąk jego będzie mu oddano.
Droga głupiego prosta w oczach jego: lecz kto mądry jest, słucha porady.
Głupi natychmiast gniew swój pokazuje: lecz, kto krzywdę pokrywa, chytry jest.
Który, co wie. mówi, świadek jest sprawiedliwy: ale, który kłama, jest świadek zdradliwy.
Jest, który obiecuje, a jako mieczem sumienia kłóty bywa: a język mądrych jest zdrowie.
Warga prawdy trwała będzie na wieki, a kto jest świadek nagły, ten stroi język kłamstwa.
Zdrada w sercu myślących złości: ale, którzy radzą o pokoju, idzie za nimi wesele.
Nie zafrasuje sprawiedliwego, cokolwiek nań przypadnie: lecz niezbożnicy będą pełni złego.
Brzydkością są Panu wargi kłamliwe: a którzy się wiernie obchodzą, podobają mu się.
Człowiek chytry tai umiejętność: a serce głupich wywoływa głupstwo.
Ręka mocnych panować będzie: a, która leniwa jest, pod hołdem będzie.
Smutek w sercu męża poniży go: a powieścią dobrą uweselon bywa.
Kto nie waży szkody dla przyjaciela, jest sprawiedliwy: lecz droga niezbożnych zdradzi je.
Nie najdzie zysku zdradliwy: a majętność człowieka będzie cena złota.
Na ścieżce sprawiedliwości żywot: a droga zdrożna wiedzie do śmierci.