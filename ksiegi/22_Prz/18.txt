Przyczyn szuka, kto się chce z przyjacielem rozstać: na każdy czas urągania godzien będzie.
Nie przyjmuje głupi słów roztropności: chybabyś to powiadał, co ma w sercu swojem.
Niezbożnik gdy przyjdzie w głębokość grzechów, za nic sobie nie ma: ale za nim idzie hańba i sromota.
Woda głęboka słowa z ust męża: potok wylewający zdrój mądrości.
Mieć wzgląd na osobę niezbożnego, nie jest rzecz dobra, abyś ustąpił od prawdy sądu.
Wargi głupiego wdawają się w swary: a usta jego wzbudzają rozterki.
Usta głupiego za zginieniem jego: a wargi jego upadkiem duszy jego.
Słowa dwujęzycznego jakoby proste: a one przerażają aż do samych wnętrzności żywota. Leniwego poraża bojaźń: a dusze niewieściuchów będą łaknąć.
Kto niedbały i leniwy jest w robocie swojéj, bratem jest rozpraszającego roboty swoje.
Wieża najmocniejsza imię Pańskie: do niego bieży sprawiedliwy, a będzie wywyższon.
Majętność bogatego miasto mocy jego, i jako mur mocny obtaczający go.
Przed upadkiem podnosi się serce człowiecze, i przed sławą bywa uniżone.
Kto pierwéj odpowiada, niźli wysłucha, pokazuje się być głupim i pohańbienia godnym.
Duch męża podpiera mdłość jego: ale ducha do gniewu łacnego kto będzie mógł znosić?
Serce roztropnego otrzyma umiejętność: a ucho mądrych szuka wiadomości.
Dar człowieczy rozprzestrzenia drogę jego i czyni mu miejsce przed książęty.
Sprawiedliwy najpierwéj sam na się żałuje: przyjdzie przyjaciel jego, i doświadczać go będzie.
Los uśmierza zwady, i między możnymi téż rozsądek czyni.
Brat, który bywa wspomagan od brata, jako miasto mocne, a sądy jako zawory miast.
Z owocu ust męża napełni się brzuch jego: a urodzaje warg jego nasycą go.
Śmierć i żywot w ręce języka: którzy go miłują, będą jeść owoce jego.
Kto nalazł żonę dobrą, nalazł rzecz dobrą i wyczerpnie pociechę od Pana. Kto wygania żonę dobrą, wygania rzecz dobrą: ale, kto trzyma cudzołożnicę, głupi jest i niezbożny.
Człowiek ubogi z prośbami mówi: ale bogaty surowie odpowiada.
Mąż przyjacielski do towarzystwa, większym przyjacielem będzie niźli brat.