Syn mądry, nauka ojcowska: a który jest naśmiewca, nie słucha, kiedy go strofują.
Z owocu ust swoich człowiek będzie nasycon dobrami: ale dusza przestępców złośliwa.
Kto strzeże ust swoich, strzeże dusze swojej: lecz, kto nie rozmyślny jest ku mówieniu, poczuje szkody.
Chce i nie chce leniwiec: a dusza robiących utyje.
Słowem kłamliwem będzie się brzydził sprawiedliwy: lecz niezbożnik zawstydza i zawstydzon będzie.
Sprawiedliwość strzeże drogi niewinnego: lecz niezbożność podchodzi grzesznika.
Jest jakoby bogaty, choć nic nie ma: a jest jakoby ubogi, choć ma wiele bogactw.
Okup dusze męża bogactwa jego: lecz ubogi nie odnosi łajania.
Światłość sprawiedliwych uwesela: ale świeca niezbożnych zagaśnie.
Między pysznymi zawsze są swary: a którzy wszystko czynią z poradą, rządzą się mądrością.
Majętność prędko nabyta umniejszy się: a która polekku bywa ręką zgromadzona, rozmnoży się.
Nadzieja, która się odwłóczy, trapi duszę: drzewo żywota pożądanie wypełnione.
Kto uwłacza rzeczy jakiéj, sam się na przyszły czas obowięzuje: a kto się boi przykazania, w pokoju będzie mieszkał. Dusze zdradliwe błądzą w grzechach: ale sprawiedliwi są miłosierni i litują się.
Zakon mądrego zdrój żywota, aby odwodził od upadku śmierci.
Nauka dobra da łaskę: drodze gardzących przepaść.
Chytry czyni wszystko zdradą: ale kto głupi jest, pokazuje głupstwo.
Poseł niezbożnego wpadnie we złe: ale poseł wierny zdrowie.
Nędza i sromota temu, który opuszcza ćwiczenie: a kto słucha karzącego, wsławion będzie.
Żądza, jeźli się spełni, rozkoszuje duszę: brzydzą się głupi tymi, którzy się strzegą złego.
Kto chodzi z mądrym, mądrym będzie: przyjaciel głupich stanie się podobny.
Grzeszniki goni nieszczęście: a sprawiedliwym nagrodzi się dobrem.
Dobry zostawuje dziedzicami syny i wnuki: i chowają na sprawiedliwego majętność grzesznego.
Obfita żywność na nowinach ojców: ale innym bywają zbierane bez rozsądku.
Kto folguje rózdze, nienawidzi syna swego: lecz kto go miłuje, ustawnie ćwiczy.
Sprawiedliwy je i nasyca duszę swoje: lecz brzuch niezbożnych nie nasycony.