Lepsze jest imię dobre, niż wielkie bogactwa: łaska nad srebro i złoto.
Bogaty i ubogi potkali się: obudwu Pan jest Stworzycielem.
Zmyślny obaczył złe i skrył się: prostak minął i popadł szkodę.
Koniec skromności bojaźń Pańska, bogactwo i chwała i żywot.
Oręże i miecze na drodze przewrotnego: a stróż dusze swéj daleko odstępuje od nich.
Przypowieść jest: Młodzieniec wedle drogi swéj, choćby się zstarzał, nie odstąpi od niéj.
Bogaty ubogim rozkazuje: a kto u kogo pożycza, sługą jest tego, który mu pożyczył.
Kto sieje nieprawość, będzie żął nieszczęście: i laską gniewu swego zniszczeje.
Kto skłonny jest ku miłosierdziu, błogosławion będzie; bo chleba swego dał ubogiemu. Zwycięstwa i czci dostanie, kto dary daje: a duszę odejmuje tych, co je biorą.
Wypędź naśmiewcę, a wynidzie z nim swar: i ustaną prawa i potwarzy.
Kto miłuje czystość serdeczną, dla wdzięczności ust swoich będzie miał przyjacielem króla.
Oczy Pańskie strzegą umiejętności: a słowa nieprawego bywają wywrócone.
Mówi leniwiec: Lew jest na dworze, w pośród ulic zabit będę.
Usta cudzéj są dołem głębokim: na kogo się Pan gniewa, wpadnie weń.
Głupstwo przywiązane jest do serca dziecięcego: ale rózga karania wypędzi je.
Kto potwarza ubogiego, aby przysporzył majętności sobie, da sam bogatszemu, i będzie nędzę klepał.
Nakłoń ucha twego a słuchaj słów mądrych: a serce swoje przyłóż do nauki mojéj.
Którać piękna będzie, gdy ją zachowasz w sercu swojem, i rozpłynie się po wargach twoich:
Aby było w Panu ufanie twoje: i przetóżem ci ją dziś pokazał.
Otom ci ją trojako opisał w myślach i w nauce:
Abym ci okazał stałość i powieści prawdziwe: abyś z nich odpowiadał tym, którzy cię posłali.
Nie czyń bezprawia ubogiemu, iż ubogi jest: ani niszcz nędznika w bramie.
Albowiem Pan będzie sądził sprawy jego: i przebije tych, którzy przebili duszę jego.
Nie bądź przyjacielem człowiekowi gniewliwemu: ani chodź z mężem zapalczywym.
Byś snadź nie przywykł ścieżkom jego, a wziął zgorszenie dusze twojéj.
Nie bywaj między tymi, którzy rękę dają, i którzy się czynią rękojmiami za długi.
Bo jeźli niemasz zkąd wrócić, czemuć nie ma wziąć przykrycie z łóżka twego?
Nie przestępuj granic starych, które założyli ojcowie twoi.
Widziałeś męża biegłego w sprawach swoich? przed królmi stać będzie, a nie będzie przed podłymi.