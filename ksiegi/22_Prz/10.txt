Mówi w tym rozdziale o synie mądrym i głupim, sprawiedliwym i złym, robotnym i legawym, uprzejmym i przewrotnym, o miłości i nienawiści, o dobroci i złości języka.
Mądry syn rozwesela ojca: a syn głupi smutkiem jest matce swojéj.
Nic nie pomogą skarby niezbożności, lecz sprawiedliwość wybawi od śmierci.
Nie udręczy Pan głodem dusze sprawiedliwego: a zasadki niezbożnych wywróci.
Ubóstwo sprawiła ręka leniwa: ale ręka mocnych bogactwa gotuje. Kto się wspiera na kłamstwach, ten pasie wiatry: a tenże téż ściga latające ptaki.
Kto zbiera we żniwa, syn mądry jest: ale kto śpi lecie, syn pohańbienia.
Błogosławieństwo Pańskie nad głową sprawiedliwego: a nieprawość usta bezbożnych pokrywa.
Pamiątka sprawiedliwego z chwałą: ale imię niezbożnych zginie.
Mądry sercem przyjmuje przykazania: głupi bywa bit wargami.
Kto chodzi w prostości, bezpiecznie chodzi: lecz kto wywraca drogi swe, wyjawion będzie.
Kto mruga okiem, przyniesie żal: a głupi wargami będzie bit.
Źródło żywota usta sprawiedliwego: a usta niezbożnych nieprawość pokrywają.
Nienawiść wzbudza swary: a wszystkie występki miłość pokrywa.
w uściech mądrego najduje się mądrość: a kij na grzbiecie tego, któremu nie staje serca.
Mądrzy tają umiejętność: lecz usta głupiego są bliskie pohańbienia.
Majętność bogatego miasto mocy jego: bojaźń ubogich niedostatek ich.
Robota sprawiedliwego ku żywotowi: ale urodzaj niezbożnego ku grzechowi.
Droga do żywota, strzegącemu ćwiczenia: lecz kto opuszcza karność, błądzi.
Wargi kłamliwe tają w sobie nienawiść: kto mówi potwarz, głupi jest.
W wielomówności nie będzie bez grzechu: lecz kto miarkuje wargi swe, bardzo roztropny jest.
Śrebro wyborne język sprawiedliwego: ale serce niezbożnych za nic nie stoi.
Wargi sprawiedliwego nauczają wielu: lecz którzy nieumiejętni są, w niedostatku serca pomrą.
Błogosławieństwo Pańskie czyni bogatymi, ani się przyłączy do nich utrapienie.
Głupi jakoby śmiechem czyni niecnotę, ale mądrością jest mężowi baczność.
Czego się boi niezbożnik, przyjdzie nań: żądanie ich sprawiedliwym będzie dano.
Jako chmura przechodząca przeminie niezbożnik: lecz sprawiedliwy jako fundament wieczny.
Jako ocet zębom, a dym oczom, tak leniwy tym, którzy go posłali.
Bojaźń Pańska dni przyczyni: a lata niezbożnych będą ukrócone.
Oczekawanie sprawiedliwych wesele: lecz nadzieja niezbożnych zginie.
Moc prostego droga Pańska: a strach tym, którzy źle czynią.
Sprawiedliwy na wieki poruszon nie będzie: a niezbożnicy mieszkać nie będą na ziemi.
Usta sprawiedliwego zrodzą mądrość: język przewrotnych zginie.
Wargi sprawiedliwego upatrują wdzięczności: a usta bezbożnych przewrotności.