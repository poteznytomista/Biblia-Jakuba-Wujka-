Ucieka niezbożny, choć go nikt nie goni: ale sprawiedliwy jako lew śmiały bez bojaźni będzie.
Dla grzechów ziemie wiele książąt jéj: a dla mądrości człowieka, i wiadomości tego, co się mówi, przedłuży się żywot książęciu.
Człowiek ubogi potwarzający ubogie, jest podobien dżdżowi gwałtownemu, który głód przynosi.
Którzy odstępują zakonu, chwalą niezbożnego: którzy go strzegą, zapalają się przeciw niemu.
Źli ludzie nie myślą o sądzie: a którzy szukają Pana, obaczywają wszystko.
Lepszy jest ubogi chodzący w prostości swéj, aniźli bogaty w drogach przewrotnych.
Kto strzeże zakonu, syn mądry jest: ale który karmi obżerce, zawstydza ojca swego.
Kto zbiera bogactwa z lichwy i z płatu, zbiera je szczodremu na ubogie.
Kto odwraca uszy swe, aby nie słuchał zakonu, modlitwa jego obrzydła będzie.
Kto zawodzi sprawiedliwe na złą drogę, w upadku swym zginie: a prości posiędą dobra jego.
Człowiek bogaty zda się sobie mądry: ale ubogi roztropny doświadczy go.
Gdy się radują sprawiedliwi, wielka jest sława: gdy królują niezbożni, są upadki ludzi.
Kto pokrywa złości swe, poszczęścion nie będzie: lecz kto się spowiada a opuści je, miłosierdzie otrzyma.
Błogosławiony człowiek, który się zawsze boi: a który jest twardego serca, we złe upadnie.
Lew ryczący i niedźwiedź łaknący, Pan niezbożny nad ubogim ludem.
Książę nie mające roztropności, wielu uciśnie przez potwarz: a kto nienawidzi łakomstwa, dni jego będą przedłużone.
Człowieka, który potwarza krew dusze, by też do grobu uciekł, nikt nie dzierży.
Kto chodzi w prostości, zbawion będzie: kto przewrótnemi drogami idzie, raz upadnie.
Kto sprawuje roą swą, naje się chleba: lecz kto się próżnowaniem bawi, będzie syt ubóstwa.
Mąż wierny wielce chwalon będzie: lecz kto się prędko chce zbogacić, nie będzie bez winy.
Kto ma wzgląd u sądu na osobę, nie dobrze czyni : ten i dla kęsa chleba odstępuje prawdy.
Człowiek, który się prędko chce zbogacić, a innym zajrzy, nie wie, iż nań przyjdzie niedostatek.
Kto strofuje człowieka, większą potem łaskę najdzie u niego, niźli ten, który łagodnym językiem zwodzi.
Kto bierze co u ojca swego albo u matki, a mówi, że to nie grzech, jest towarzyszem mężobójce.
Kto się chlubi i szerzy, wszczyna zwady: lecz kto ma nadzieję w Panu, uzdrowion będzie.
Kto ufa w sercu swojem, głupi jest: ale kto mądrze sobie postępuje, ten zbawion będzie.
Kto daje ubogiemu, nie zubożeje: kto gardzi proszącym, będzie niedostatek cierpiał.
Gdy powstają niezbożnicy, tedy się kryją ludzie: gdy oni zginą, mnożyć się będą sprawiedliwi.