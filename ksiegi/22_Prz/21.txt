Jako Rozdziały wód, tak serce królewskie w ręce Pańskiéj: kędy jedno chce, nachyli go.
Wszelka droga człowiecza zda mu się być prawa: ale Pan uważa serca.
Czynić miłosierdzie i sprawiedliwość, więcéj się Panu podoba, niźli ofiary.
Wynoszenie oczu jest rozszerzenie serca, świeca niezbożnych grzech.
Myśli dużego zawsze w dostatku: lecz każdy leniwy zawsze jest w niedostatku.
Który zbiera skarby językiem kłamliwym, nikczemny i szalony jest i wpadnie w sidła śmierci.
Drapiestwo niezbożnych zrzuca je, iż nie chcieli czynić sądu.
Przewrotna droga człowiecza daleką jest: ale kto czysty jest, szczera sprawa jego.
Lepiéj jest siedzieć w kącie domu, niźli z żoną swarliwą, a w domu społecznym.
Dusza niezbożnego żąda złego: nie zlituje się nad bliźnim swoim.
Skarawszy zaraźliwego mędrszy będzie prostak: a jeźli naśladuje mądrego, przyjmie naukę.
Myśli sprawiedliwy o domu niezbożnego, aby odciągnął niezbożne od złego.
Kto zatula uszy swe na wołanie ubogiego, będzie i sam wołał, a nie wysłuchają go.
Dar potajemnie dany gasi gniewy: a upominek w zanadrzu rozgniewanie wielkie.
Radość sprawiedliwemu jest, czynić sąd: a strach działającym nieprawość.
Człowiek, który zbłądzi z drogi nauki, we zborze olbrzymów mieszkać będzie.
Kto się kocha w używaniu, w niedostatku będzie: kto miłuje wino i tłuste kąski, nie zbogaci się.
Niezbożny będzie dan za sprawiedliwego, a nieprawy za prawe.
Lepiéj jest mieszkać w ziemi pustéj, niźli z żoną swarliwą a gniewliwą.
Skarb pożądany i wonny olejek w mieszkaniu sprawiedliwego: a głupi człowiek rozleje go.
Kto naśladuje sprawiedliwości i miłosierdzia, najdzie żywot sprawiedliwość i chwałę.
Miasto mocnych ubiegł mądry, i zepsował moc ufania ich.
Kto strzeże ust swoich i języka swego, strzeże od ucisków dusze swojéj.
Hardego i pysznego zowią nieuczonym, który w gniewie pysznie się sprawuje.
Pożądliwości zabijają leniwego; albowiem nie chciały nic robić ręce jego.
Przez cały dzień pragnie i pożąda: a kto sprawiedliwy jest, daje bez przestanku.
Ofiary niezbożnych brzydliwe, iż się ofiarują z grzechu.
Świadek kłamliwy zginie: mąż posłuszny będzie mówił zwycięstwo.
Człowiek niezbożny niewstydliwie zatwardza twarz swoje: ale kto prawy jest, poprawia drogi swojej.
Niemasz mądrości, niemasz roztropności, niemasz rady przeciw Panu.
Konia gotują na dzień bitwy: ale Pan daje wybawienie.