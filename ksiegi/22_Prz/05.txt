Synu mój! bądź pełen mądrości mojéj, a ku roztropności mojéj nakłoń ucha twego.
Abyś srzegł myśli, a wargi twe naukę zachowały. Nie słuchaj chytrości niewieściéj.
Plastr bowiem miodu ciekący wargi nierządnice, a gardło jéj gładsze niż oliwa:
Lecz ostatnie rzeczy jéj gorzkie jako piołun, i ostre jako miecz o dwu ostrzu.
Nogi jéj stępują do śmierci, a kroki jéj przechodzą do piekła.
Po ścieżce żywota nie chodzą, błędne są kroki jéj i nie wyśladowane.
Teraz tedy, synu mój! słuchaj mię, a nie odstępuj od słów ust moich.
Oddal od niéj drogę twoję, a nie przybliżaj się ku drzwiom domu jéj.
Abyś nie dał obcym czci twojéj, a lat twoich okrutnemu:
By się snadź nie nasycili obcy siły twojéj, a prace twe nie były w cudzym domu:
I abyś nie wzdychał na ostatku, kiedy zniszczysz mięsa twoje i ciało twoje, i rzeczesz:
Czemużem się ja brzydził nauką, a serce moje nie przestało na karaniu?
Anim słuchał głosu uczących mię, a nauczycielom nie nachyliłem ucha mego?
Bez mała byłem w każdéj złości w pośrodku zgromadzenia i zboru.
Pij wodę z cysterny twojéj, i wody płynące studnice twojéj.
Niech ściekają źródła twoje z domu, a na ulicach wody twe rozdzielaj.
Miéj je sam, a obcy niech nie będą uczęstnikami twymi.
Niech będzie zdrój twój błogosławiony, a wesel się z żoną młodości twojéj.
Łani najmilsza, i jelonek najwdzięczniejszy: piersi jéj niech cię upajają na każdy czas, a w miłości jéj kochaj się ustawicznie.
Czemu się dasz, synu mój! zwodzić obcéj, i odpoczywasz na łonie cudzéj?
Pan patrza na drogi człecze, i wszystkie kroki jego upatruje.
Nieprawości jego poimają niezbożnika, a powrozami grzechów swych związan bywa.
On umrze, przeto że nie miał ćwiczenia, a w wielkości głupstwa swego oszukan będzie.