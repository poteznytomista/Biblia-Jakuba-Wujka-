Odpowiedź łagodna uśmierza gniew: ale mowa przykra pobudza.
Język mądrych zdobi umiejętność: usta głupich wywierają głupstwo.
Na każdem miejscu oczy Pańskie wypatrują dobre i złe.
Język łagodny drzewo żywota: a który niemierny jest, zetrze ducha.
Głupi śmieje się z strofowania ojca swego: lecz, kto strzeże karności, chytrszy będzie. W obfitej sprawiedliwości moc jest największa: a myśli niezbożnych będą wykorzenione.
Dom sprawiedliwego moc wielka: a w dochodziech niezbożnego zamieszanie.
Wargi mądrych siać będą umiejętność: serce głupich inaksze będzie.
Ofiary niezbożnych obrzydłe Panu: modlitwy sprawiedliwych przyjemne.
Obrzydłość jest Panu droga niezbożnego: który idzie za sprawiedliwością, jest umiłowany od niego.
Nauka zła opuszczającemu drogę żywota: kto nienawidzi karności, umrze.
Piekło i zatracenie przed Panem: jako daleko więcéj serca synów człowieczych.
Zaraźliwy nie miłuje tego, kto go karze, i do mądrych nie idzie.
Serce wesołe rozwesela oblicze: w frasunku serca duch upada.
Serce mądrego szuka nauki: a usta głupich karmią się nieumiejętnością.
Wszystkie dni ubogiego złe: myśl bezpieczna jako ustawiczne gody.
Lepsza jest trocha z bojaźnią Pańską, niż wielkie skarby a nienasycające.
Lepiej jest być proszonym na jarzynę z miłością, niż na cielę tłuste z nienawiścią.
Mąż gniewliwy pobudza swary: który cierpliwy jest, uśmierza wzbudzone.
Droga leniwych jako płot cierniowy: droga sprawiedliwych bez obrazy.
Syn mądry uwesela ojca: a głupi człowiek gardzi matką swoją.
Głupstwo wesele głupiemu: a mąż mądry prostuje kroki swoje.
Rozpraszają się myśli, kędy niemasz rady: ale, gdzie jest wiele radzących, utwierdzają się.
Weseli się człowiek w zdaniu ust swoich: a mowa czasu swego rzeczoną jest bardzo dobra.
Ścieżka żywota nad umiejętnym, aby się uchronił piekła najgłębszego.
Dom pysznych Pan wywróci: a granice wdów potwierdza.
Obrzydłość Panu myśli złe: a czysta mowa najpiękniejsza potwierdzona będzie od niego.
Miesza dom swój, który łakomstwa naśladuje: a kto nienawidzi darów, będzie żył. Przez miłosierdzie i wiarę bywają oczyszczane grzechy: a przez bojaźń Pańską wszelki odstępuje od złego.
Serce sprawiedliwego rozmyśla posłuszeństwo: usta niezbożnych opływają złością.
Daleko jest Pan od niezbożnych: a modlitwy sprawiedliwych wysłucha.
Światłość oczu uwesela duszę: a dobra sława czyni tłuste kości.
Ucho, które słucha karności żywota, w pośrodku mądrych mieszkać będzie.
Kto odrzuca karność, wzgardza duszę swoję: ale kto przyjmuje karanie, panem jest serca.
Bojaźń Pańska ćwiczenie mądrości, a sławę uprzedza pokora.