Lepszy jest ubogi, który chodzi w prostocie swéj, niźli bogaty warg przewrotnych i głupi.
Gdzie niemasz umiejętności dusze, niemasz dobra: a kto prędkich jest nóg, potknie się.
Głupstwo człowiecze wywraca drogę jego, a na Boga wre sercem swem.
Bogactwa przyczyniają wiele przyjaciół: lecz od ubogiego i ci, które miał, odstępują.
Świadek fałeszny nie ujdzie karania: a kto mówi kłamstwa, nie uciecze.
Wiele tych, którzy czczą osobę możnego, i są przyjaciółmi dary dającego.
Bracia człowieka ubogiego nienawidzą go: a ktemu i przyjaciele daleko odstąpili od niego. Kto się tylko na słowiech sadzi, nic nie będzie miał.
Lecz, kto ma rozum, miłuje duszę swoję, a strzegący roztropności najdzie dobra.
Świadek fałeszny nie ujdzie karania: a kto mówi kłamstwa, zginie.
Nie przystoi głupiemu rozkosz: ani słudze panować nad książęty.
Nauka męża po cierpliwości bywa doznana: a cześć jego jest mijać nieprawość.
Jako ryk lwi, tak i gniew królewski: a jako rosa na trawie, tak téż wesoła twarz jego.
Żałość ojcowa syn głupi: a dach ustawicznie kapający, swarliwa niewiasta.
Dom i majętności dane bywają od rodziców: ale żona roztropna właśnie od samego Pana.
Lenistwo przynosi ospałość: a dusza niedbała będzie łaknęła.
Kto strzeże przykazania, strzeże dusze swojéj: lecz, kto zaniedbywa drogi swéj, umorzon będzie.
Na lichwę daje Panu, kto ma litość nad ubogim, i nagrodę jego odda mu.
Ćwicz syna twego, nie rozpaczaj: a ku zabiciu jego nie przykładaj dusze twojéj.
Kto niecierpliwy jest, szkodę popadnie: a gdy wydrze, drugie przyda.
Słuchaj porady a przyjmuj ćwiczenie, abyś był mądrym na ostatku twoim.
Wiele myśli w sercu męża: a wola Pańska trwać będzie.
Człowiek potrzebny jest miłosierny: a lepszy jest ubogi niż mąż kłamliwy.
Bojaźń Pańska do żywota: w obfitości mieszkać będzie bez nawiedzenia złego.
Kryje leniwy rękę swą pod pachy, ani ją do ust swoich przykłada.
Gdy zaraźliwego ubijesz, głupi mędrszym będzie: a jeźli skarzesz mądrego, zrozumie karność.
Kto frasuje ojca a wypędza matkę, bezecny jest i nieszczęśliwy.
Nie przestawaj, synu, słuchać nauki, a umiéj słowa umiejętności.
Świadek nieprawy śmieje się z sądu: a usta niezbożnych żrą nieprawość.
Nagotowano pośmiewcom sądy, i młoty bijące ciałom głupich.