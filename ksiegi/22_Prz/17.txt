Lepszy jest kęs chleba suchego z weselem, niźli dom pełen ofiar z swarem.
Sługa roztropny będzie panował nad synmi głupimi: a między bracią będzie dzielił dziedzictwo.
Jako w ogniu próbują śrebro, a złoto w piecu, tak Pan próbuje serca.
Złośnik posłuszen jest językowi złośliwemu: a zdradliwy słucha warg kłamliwych.
Kto gardzi ubogim, lży Stworzyciela jego: a kto się raduje z upadku drugiego, nie ujdzie karania.
Wieńcem starych są synowie synów: a chwała synów ojcowie ich.
Nie przystoją głupiemu słowa poważne, ani książęciu usta kłamliwe.
Kamień drogi najwdzięczniejszy, oczekiwanie czekającego: gdzie się kolwiek obraca, mądrze rozumie.
Kto tai grzech, szuka przyjaźni: kto inakszemi słowy powtarza, rozłącza złączone.
Więcej waży upominanie u roztropnego, niźli sto plag u głupiego.
Zły człowiek zawsze swaru szuka: ale Anioł okrutny będzie wysłan przeciw jemu.
Lepiéj jest potkać sie z niedźwiedzicą, kiedy jéj dzieci wezmą: niźli z głupim ufającym w głupstwie swojem.
Kto oddaje złe za dobre, nie wynidzie złe z domu jego.
Kto spuszcza wodę, początkiem jest swarów: i niźli odniesie lekkość, odstępuje sądu.
Kto usprawiedliwia niezbożnego, i kto potępia sprawiedliwego, obadwaj są obrzydłymi Panu.
Cóż pomoże głupiemu, że ma bogactwa: ponieważ mądrości kupić nie może? Kto dom swój wysoko podnosi, szuka obalenia: a kto się chroni nauki, we złe wpadnie.
Na każdy czas miłuje, kto jest przyjacielem: a brat doznan bywa w utrapieniu.
Głupi człowiek klaskać będzie rękoma, gdy zaręczy za przyjaciela swego.
Kto myśli o rozterkach, miłuje swary: a kto podnosi drzwi, upadku szuka.
Kto jest przewrotnego serca, nie najdzie dobra: a kto wywraca język, we złe wpadnie.
Głupi się urodził na sromotę swoję, ale ani ojciec głupiego będzie miał pociechy.
Serce wesołe czyni wiek kwitnący: duch smutny wysusza kości.
Dar z zanadrza niezbożnik bierze, aby wywrócił ścieżki sądowe.
Na twarzy roztropnego świeci się mądrość: oczy głupich na kończynach ziemie.
Syn głupi gniewem ojcowi, a żałością matce, która go porodziła.
Nie dobrze jest, uszkodzić sprawiedliwego: anić bić przełożonego, który dobrze sądzi.
Kto miarkuje mowy swe, jest uczony i mądry: a drogiego ducha mąż ćwiczony.
I głupi jeźli milczy, będzie mian za mądrego: a jeźli stuli usta swe, za roztropnego.