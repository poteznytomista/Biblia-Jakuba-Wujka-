Nie naśladuj ludzi złych, ani żądaj być z nimi.
Albowiem serce ich myśli o drapiestwie, a usta ich mówią zdrady.
Mądrością będzie budowany dom, a roztropnością umocnion będzie.
Umiejętnością napełniają się spiżarnie wszelakiéj majętności kosztownéj i pięknéj.
Człowiek mądry mocny jest: a mąż uczony silny i potężny.
Bo sprawą zaczyna się wojna: a będzie zdrowie, kędy wiele rady jest.
Wysoka głupiemu mądrość, nie otworzy w bramie ust swoich.
Kto myśli źle czynić, głupim nazwan będzie.
Myśl głupiego jest grzech: a brzydliwością ludzką obmówca.
Jeźli zwątpisz spracowany w dzień ucisku, umniejszy się siła twoja.
Wybawiaj te, które na śmierć wiodą: a które ciągną na stracenie, wyzwalać nie przestawaj.
Jeźli rzeczesz: Nie mam na to siły: który patrzy na serce, on rozumie, a stróża dusze twéj nic nie omyli: i odda człowiekowi według uczynków jego.
Jedz miód, synu mój! bo dobry jest, i plastr najsłodszy gardłu twojemu.
Takżeć umiejętność mądrości duszy twojéj; którą gdy najdziesz, będziesz miał nadzieję na ostatku, a nadzieja twoja nie zginie.
Nie czyń zdrady, i nie szukaj niezbożności w domu sprawiedliwego i nie psuj pokoju jego.
Bo siedmkroć upadnie sprawiedliwy, i powstanie: lecz niezbożni we złe upadną.
Gdy upadnie nieprzyjaciel twój, nie wesel się: a z upadku jego niech się nie raduje serce twoje:
Aby nie ujrzał Pan, a miałby ci za złe, i odwróciłby gniew swój od niego.
Nie sprzeczaj się ze złymi, ani zajrzyj niezbożnym.
Bo źli nie mają nadzieje napotem, a świeca niezboźnych zagaśnie.
Bój się Pana, synu mój! i króla: a z obmówcami nie mieszaj się.
Bo natychmiast powstanie zatracenie ich, a upadek obudwu kto wie? I to téż dla mądrych:
Mieć wzgląd na osobę u sądu nie jest rzecz dobra.
Którzy mówią niezbożnemu: Jesteś sprawiedliwy, będą je ludzie przeklinać: i brzydzić się nimi będą pokolenia.
Którzy go karzą, będą chwaleni: przyjdzie na nie błogosławieństwo.
Wargi pocałuje, który odpowiada słowa dobre.
Gotuj na dworze dzieło twoje i sprawuj pilnie rolą twoję, abyś potem dom twój budował.
Nie bądź świadkiem niepotrzebnie przeciw bliźniemu twemu: i nie zdradzaj nikogo wargami twemi.
Nie mów: Jako mi uczynił, tak mu uczynię: oddam każdemu według uczynku jego.
Szedłem praez pole człowieka leniwego, i przez winnicę męża głupiego :
Ano wszędy zarosło pokrzywami, i ciernie pokryło grunt jego, i rozwalił się płot kamienny.
Co ujrzawszy schowałem do serca swego, a z przykładu nauczyłem się rozumu.
Mało, rzekę, pośpisz, mało podrzymiesz, trochę ręce złożysz ku odpoczywaniu:
Aż ci przyjdzie jako poseł ubóstwo, a żebractwo jako mąż zbrojny.