Rozpustna rzecz wino, i wadliwe pijaństwo: ktokolwiek się w nich kocha, nie będzie mądrym.
Jako ryk lwi, tak i strach królewski: kto go drażni, grzeszy przeciw duszy swojéj.
Poczciwość jest człowiekowi, który się odłącza od zwady: a wszyscy głupi wdawają się w swary.
Dla zimna leniwiec orać nie chciał: przetóż będzie żebrał lecie, a nie dadzą mu.
Jako woda głęboka, tak rada w sercu męża: ale człowiek mądry wyczerpnie ją.
Wiele ludzi miłosiernymi zowią: ale męża wiernego kto najdzie?
Sprawiedliwy, który chodzi w prostocie swojéj, błogosławione po sobie syny zostawi.
Król, który siedzi na stolicy sądowéj, rozprasza wszystko złe pojrzeniem swojem.
Któż może mówić: Czyste jest serce moje, jestem próżen grzechu?
Waga i waga, miara i miara: oboje obrzydłe jest u Boga.
Po zabawach jego poznać dziecię, jeźli czyste i prawe są uczynki jego.
Ucho słuchające a oko widzące, Pan oboje uczynił.
Nie kochaj sie w spaniu, aby cię ubóstwo nie ścisnęło: otwórz oczy swoje, a najedz się chleba.
Złe jest, złe jest, mówi każdy kupujący: a odszedłszy tedy się będzie chwalił.
Jest złoto i obfitość pereł i naczynie drogie usta umiejętności.
Weźmij suknią tego, który ręczył za obcego: fant od niego.
Słodki jest człowiekowi chleb kłamstwa, a potem napełnią się piaskiem usta jego.
Myśli poradami się utwierdzają: a rządem mają być sprawowane wojny.
Z tym, który objawia tajemnice, a chodzi zdradliwie, a rozwodzi wargi swe, nie miéj towarzystwa.
Kto złorzeczy ojcu swemu i matce, pochodnia jego zgaśnie w pośród ciemności.
Dziedzictwo, do którego się z przodku kwapią, na końcu błogosławieństwa mieć nie będzie.
Nie mów: Oddam złość. Czekaj na Pana a wybawi cię.
Brzydliwość jest u Pana waga i waga: szala zdradliwa nie jest dobra.
Od Pana bywają prostowane kroki męża: a któryż z ludzi może zrozumieć drogę swoję?
Upadek jest człowiekowi, pożreć święte: a ślubiwszy odmienić.
Król mądry rozpędza niezbożniki i obraca na nie koło.
Duch człowieczy jest pochodnia Pańska, która wypatruje wszystkie skrytości wnętrzne.
Miłosierdzie i prawda strzegą króla: a łaskawością umacnia się stolica jego.
Wesele młodych, moc ich: i ozdoba starych szędziwość.
Siność rany otrze złości, i razy we wnętrznościach brzucha.