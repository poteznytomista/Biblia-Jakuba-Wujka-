Synu mój! strzeż mów moich, a przykazania moje zachowaj u siebie.
Strzeż przykazań moich, a będziesz żyw, i zakonu mego, jako źrenice oka twego.
Przywiąż go na palcach twoich, napisz go na tablicach serca twego.
Rzecz mądrości: Siostrą moją jesteś: a roztropność nazywaj przyjaciółką swoją:
Aby cię strzegła od obcéj niewiasty i od cudzéj, która słowa swoje łagodnemi czyni.
Bom oknem domu swego przez kratę wyglądał:
I ujrzałem maluczkie, obaczyłem głupiego młodzieńca.
Który szedł przez ulicę przy kącie, a wedle drogi domu jéj poszedł:
Zmierzkiem, pod wieczór, w ciemności nocnéj i w mroku.
A oto wyszła przeciw jemu niewiasta w ubiorze wszetecznym, gotowa na łowienie dusz:
Świegotliwa i błędna, niespokojna, i nie mogąc ostać się w domu swym, na nogach swoich:
To przed domem, to na ulicach, to przy kąciech, zasadzkę czyniąc:
I ująwszy młodzieńca pocałowała, a niewstydliwą twarzą pochlebuje, mówiąc:
Ślubiłam ofiary za zdrowie, dzisiajm oddała śluby moje.
Przetóżem wyszła przeciw tobie, pragnąc cię widzieć, i nalazłam.
Usznurowałam powrózkami łóżko moje, usłałam je kobiercami wzorzystymi z Egiptu.
Potrzęsłam pościel moję mirrą i aloesem i cynamonem.
Pójdźże, upijmy się piersiami, i nakochajmy się w pożądanem obłapianiu aż do białego dnia.
Bo niemasz męża w domu jego, jechał w daleką drogę.
Wziął z sobą worek pieniędzy: w pełni księżyca ma się wrócić do domu swego.
Usidliła go rozmaitą mową, i łagodnością ust przyciągnęła go.
Wnet poszedł za nią, jako wół, gdy go na rzeź wiodą, i jako baran poskakujący, a nie wiedząc, że do powroza głupiego ciągną:
Aż przebije strzała wątrobę jego: jako gdyby ptak śpieszył się do sidła, a nie wie, że idzie o niebezpieczeństwo dusze jego.
Teraz tedy, synu mój! słuchaj mię, a bądź pilen słów ust moich.
Niechaj się nie unosi za drogami jéj serce twoje, i nie daj się zdradzać ścieżkom jéj.
Wielu bowiem zraniwszy powaliła, i najmocniejsi od niéj są pozabijani.
Droga do piekła dom jéj, przechodząca aż do gmachów śmierci.