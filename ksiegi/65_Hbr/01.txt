Rozmaicie i wielą sposobów mówiwszy dawno Bóg ojcom przez Proroki:
Na ostatek tych dni mówił do nas przez Syna, którego postanowił dziedzicem wszystkiego, przez którego uczynił i wieki.
Który, gdyż jest jasnością chwały i wyrażeniem istności jego, a nosząc wszystko słowem mocy swéj, sprawiwszy oczyszczenie grzechów, siedzi na prawicy majestatu na wysokościach,
Tym zacniejszym zostawszy nad Anioły, im osobliwsze nad nie imię odziedziczył.
Bo któremuż kiedy z Aniołów rzekł: Synem moim jesteś ty, Jam ciebie dziś urodził? I zasię: Ja mu będę Ojcem, a on mnie będzie Synem?
A gdy zasię wprowadza pierworodnego na okrąg ziemie, mówi: A niech się mu kłaniają wszyscy Aniołowie Boży.
A do Aniołówci mówi: Który czyni Aniołami swymi duchy, a sługami swymi płomień ognia.
A do Syna: Stolica twoja, Boże! na wiek wieku, laska prawości laska królestwa twego.
Umiłowałeś sprawiedliwość, a nienawidziałeś nieprawość, dlategóż pomazał cię, Boże! Bóg twoj, olejkiem radości nad uczęstniki twoje.
I tyś, Panie! na początku ugruntował ziemię, a dzieła rąk twoich są niebiosa.
One poginą, a ty trwać będziesz: a wszystkie jako szata zwiotszeją.
A jako odzienie zmienisz je, i odmienią się; ale ty tenżeś jest, i lata twoje nie ustaną?
A do któregóż kiedy z Aniołów rzekł: Siedź po prawicy mojéj, aż położę nieprzyjacioły twoje podnóżkiem nóg twoich?
Izali wszyscy nie są duchowie usługujący, na posługę posłani dla tych, którzy dziedzictwo zbawiania wziąć mają?