Albowiem zakon mając cień przyszłych dóbr, nie sam obraz rzeczy, na każdy rok temiż samemi ofiarami, które ofiarują ustawicznie, nigdy nie może doskonałymi uczynić przystępujące.
Inaczej przestanoby je było ofiarować; dlatego, iżby więcej nie mieli żadnego sumnienia o grzech Boga chwalący, raz oczyszczeni.
Lecz w nich bywa przypominanie grzechów na każdy rok,
Albowiem nie podobna rzecz jest, aby krwią wołów i kozłów miały być zgładzone grzechy.
Przetóż wchodząc na świat mówi: Nie chciałeś ofiary i obiaty; aleś mi ciało sposobił.
Całopalenia i za grzech nie upodobałyć się.
Tedym rzekł: Oto idę; na początku ksiąg napisano jest o mnie, abym czynił, Boże! wolą twoje.
Wyżej powiedziawszy: Żeś nie chciał, anić się podobały ofiary i obiaty i całopalenia i za grzech, które wedle zakonu bywają ofiarowane,
Tedym rzekł: Otóż idę, abym czynił, o Boże! wolą twoje: odejmuje pierwsze, aby wtóre postawił.
Przez którą wolą jesteśmy poświęceni przez ofiarę ciała Jezusa Chrystusa raz.
A każdy jednak kapłan stoi co dzień urząd odprawując i też ofiary częstokroć ofiarując, które nigdy nie mogą grzechu znieść.
Lecz ten ofiarowawszy jedne ofiarę za grzechy, na wieki siedzi na prawicy Bożej.
Na koniec czekając, ażby nieprzyjaciele jego położeni byli podnóżkiem nóg jego.
Albowiem jedną ofiarą doskonałymi uczynił na wieki poświęcone.
A świadczy nam i Duch Święty; albowiem gdy powiedział:
Tenci jest Testament, który postanowię z nimi po onych dniach, mówi Pan: Podając prawa moje w serca ich, i napiszę na umysłach ich,
I pamiętać już więcej nie będę grzechów i nieprawości ich.
A gdzieć odpuszczenie tych, jużci ofiary niemasz za grzech.
Mając tedy, bracia! ufność wejścia do świątynie we krwie Chrystusowej,
Którą drogę nam poświęcił nową i żywą przez zasłonę, to jest ciało swoje,
I kapłana wielkiego nad domem Bożym;
Przystąpmy z prawdziwem sercem w zupełności wiary, pokropieni na sercach od sumnienia złego i omyci na ciele czystą wodą;
Trzymajmy wyznanie nadzieje naszej nie chwiejące się; (boć wierny jest, który obiecał).
I przypatrzajmy się jedni drugim ku pobudzania miłości i dobrych uczynków,
Nie opuszczając zgromadzenia naszego, jako mają obyczaj niektórzy; ale ciesząc, a tem więcej, im bardziej obaczycie przybliżający się dzień.
Bo jeźlibyśmy umyślnie grzeszyli po wzięciu znajomości prawdy, już nie zostawa ofiara za grzech;
Lecz straszliwe jakieś oczekiwanie sądu i żarliwość ognia, która pożreć ma przeciwniki.
Ktoby zakon Mojżeszów wzgardził, bez wszelkiego miłosierdzia za świadectwem dwu albo trzech umiera.
Jakoż mniemacie, daleko sroższe zasłuży karania, któryby Syna Bożego podeptał i krew Testamentu, przez którą był poświęcony, pokalaną być rozumiał, i Ducha łaski zelżył?
Albowiem wiemy, kto powiedział: Mnie pomsta, a Ja oddam. I zasię: Iż Pan sądzić będzie lud swój.
Strasznoć jest, wpaść w ręce Boga żywego.
Rozpominajcież dni dawne, w których będąc oświeceni, wytrwaliście wielką potyczkę trapienia.
Częścią, gdy lekkościami i uciski dziwo wiskiemeście się stali: a częścią, gdyście się stali towarzyszami tak się mających.
Albowiemeście i z więźniami społu utrapieni byli i złupienie majętności waszych przyjęliście z weselem, wiedząc, iż wy macie majętność w niebie lepszą i trwającą.
Nie traćcież tedy ufania waszego, które ma wielką zapłatę.
Albowiem cierpliwość wam jest potrzebna, abyście czyniąc wolą Bożą, odnieśli obietnicę.
Boć jeszcze trochę, nieco, a który ma przyjść, przyjdzie, i nie omieszka.
A sprawiedliwy mój z wiary żywię. A jeźli się schroni, nie będzie się podobał duszy mojej.
Lecz my nie jesteśmy synowie schraniania ku zginieniu; ale wiary ku otrzymaniu dusze.