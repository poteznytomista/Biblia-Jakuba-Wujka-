Dział tedy synów Judy według rodzajów ich ten był: od granice Edom, puszcza Syn na południe, i aż do ostatniéj części południowéj strony.
Początek jéj od końca morza najsłonszego i od języka jego, który patrzą na południe.
A wychodzi przeciw wstępu Skorpiona, i przechodzi do Syn: a wstępuje do Kadesbarne i zachodzi do Esron, wstępując do Addar, i okrążając Karkaa.
A ztąd przechodząc do Asemona, i przychodząc do potoku Egiptu, i będą granice jego morze wielkie: ten będzie koniec strony południowéj.
A od wschodu słońca będzie początek, morze najsłonsze aż do końca Jordanu: i to, co patrzy ku północy, od języka morskiego, aż do téjże rzeki Jordanu.
I wstępuje granica do Beth Hagle, a przechodzi od północy do Beth Araby, wstępując do kamienia Boen, syna Ruben.
I ciągnąc aż do granic Debery z doliny Achor, przeciw północy patrząc ku Galgalu, które jest przeciw wstępowi Adommim, od południowéj strony potoka: i przechodzi wody, które zową Źródło słońca: a końce jéj będą do źródła Rogel.
I wstępuje przez dolinę syna Ennom, z boku Jebuzejczyka na południe, to jest Jeruzalem: a z onąd się wynosząc na wierzch góry, która jest przeciw Geennoni na zachód słońca, na wierzchu doliny Raphaim ku północy.
I przechodzi od wierzchu góry aż do źródła wody Nephtoa, i przychodzi aż do wsi góry Ephron: i chyli się do Baala, który jest Karyathjarym, to jest, miasto lasów.
I kołem idzie od Baale na zachód aż do góry Seir: i przechodzi podle boku góry Jarym na północy do Cheslon: i stępuje do Bethsames, a przechodzi do Thamna.
I przychodzi ku północy części Akaron: i chyli się do Sechrona, i bieży przez górę Baala, i przychodzi do Jebneel, i wielkiego morza ku zachodowi końcem się zamyka.
Te są granice synów Juda w około, według rodów ich.
A Kaleb, synowi Jephone, dał część w pośrodku synów Juda, jako mu był Pan przykazał: Karyath Arbe, ojca Enak, to jest Hebron.
I wygładził z niéj Kaleb trzech synów Enak, Sesaj i Achiman i Tholmaj, z rodu Enak.
A zonąd postąpiwszy przyszedł do obywatelów Dabir, które pierwéj zwano Karyath Sepher, to jest, miasto nauk.
I rzekł Kaleb: Kto porazi Karyath Sepher, a weźmie je, temu dam Akszę, córkę moję za żonę.
I wziął je Othoniel, syn Kenez, brat Kalebów młodszy: i dał mu Akszę, córkę swą, za żonę.
Która, gdy jechali pospołu, namówiona była od męża swego, aby prosiła u ojca swego pola, i wzdychała, jako siedziała na ośle. Któréj Kaleb: Cóż ci, pry?
A ona odpowiedziała: Daj mi błogosławieństwo: ziemię ku południu i suchą dałeś mi, przydaj i mokrą. I dał jéj Kaleb mokrą ziemię wyższą i niższą.
Ta jest osiadłość pokolenia synów Juda według rodzajów ich.
A były miasta od ostatnich granic synów Juda, podle granic Edom od południa: Kabseel, i Eder, i Jagur.
I Cyna, i Dymona, i Adada.
I Kades, i Asor, i Jethnam.
Zyph, i Thelem, i Baloth.
Asor nowe i Karyoth, Hesron, to jest Asor.
Amam, Sama i Molada.
I Asergadda, i Hassemon, i Bethphelet.
I Hasersual, i Bersabee, i Bazyothia.
I Baala, i Jim, i Esem.
I Eltholad, i Kesyl, i Harma.
I Syceleg, i Medemena, i Sensenna.
Lebaoth, i Selim, i Aen, i Remon, wszystkich miast dwadzieścia i dziewięć, i wsi ich.
A na polach Estaol, i Sarea, i Asena.
I Zanoe, i Aengannim, i Thaphua, i Enaim.
Jerymoth, i Adullam, Socho i Aseka.
I Saraim, i Abithaim, i Gedera, i Gederothaim, miast czternaście, i wsi ich.
Sanan, i Hadassa, i Magdalgad.
Delean, i Masepha, i Jekthel.
Lachis, i Baskath, i Eglon.
Chebbon, i Leheman, i Cethlis.
I Gideroth, i Bethdagon, i Naama, i Maceda, miast szesnaście, i wsi ich.
Labana, i Ether, i Asan.
Jephtha, i Esna, i Nesyb.
I Ceila, i Achzyb, i Maresa, miast dziewięć, i wsi ich.
Akkaron ze wsiami i wioskami swemi.
Od Akkarona aż do morza wszystkie, które się chylą ku Azotowi, i wsi ich.
Azot z miasteczkami, i ze wsiami swemi. Gaza z miasteczkami, i ze wsiami swemi, aż do potoku Egiptu, i morze wielkie granica jéj.
A na górze Samir, i Jether, i Sokoth.
I Danna, i Karyath Senna, to jest Dabir.
Anab, i Istemo, i Anim.
Gosen, i Olon, i Gilo: miast jedenaście, i wsi ich.
Arab, i Ruma, i Esaan.
I Janum, i Beththaphua, i Apheka.
Atlimatlia, i Karyatharbe, to jest Hebron, i Syor: miast dziewięć, i wsi ich.
Maon, i Karmel, i Zyph, i Jotha.
Jesrael, i Jukadam, i Zanoe.
Akkain, Gabaa, i Thamna: miast dziesięć, i wsi ich.
Halhul, i Beszur, i Gedor.
I Mareth, i Bethanot, i Eltekon: miast sześć, i wsi ich.
Karyathbaal, to jest Karyathyarym, miasto lasów, i Arebba: dwa miasta, i wsi ich.
Na puszczy Betharaba, Meddyn i Sachacha.
I Nebsan, i miasto soli i Engaddy: sześć miast, i wsi ich.
Lecz Jebuzejczyka, obywatela Jeruzalem, nie mogli synowie Juda wygładzić: i mieszkał Jebuzejczyk z syny Juda w Jeruzalem aż do dnia dzisiejszego.