A składaniu, które bywa na święte, jakom postanowił kościołom Galatskim, tak i wy czyńcie.
Pierwszego dnia szabbatu każdy z was niech odkłada u siebie, chowając, co mu się podoba, aby nie, gdy przyjdę, wten czas składania były.
A gdy przytomny będę, którebyście uchwalili przez listy, te poślę, aby odnieśli łaskę waszę do Jeruzalem.
A jeźliby słuszna była, żebych i ja szedł, zemną pójdą.
A przyjdę do was, gdy przejdę przez Macedonią; bo przejdę przez Macedonią.
A podobno pomieszkam u was, albo też przezimuję, abyście wy mię prowadzili, kędykolwiek pójdę.
Albowiem nie chcę was teraz widzieć, mijając; bo się spodziewam, iż pomieszkam z wami nieco czasu, jeźli Pan dopuści.
A pomieszkam w Ephezie aż do Pięćdziesiątnice.
Albowiem drzwi mi są otworzone wielkie i jawne: i wiele przeciwników.
A jeźliby przyszedł Tymotheusz, patrzcie, aby bez bojaźni był u was; bo Pańską robotę robi, jako i ja.
Niech go tedy sobie nikt lekce nie poważa, ale odprowadźcie go w pokoju, aby do mnie przyszedł; bo czekam go z bracią.
A o Apollu bracie oznajmuję wam, żem go bardzo prosił, aby szedł do was z bracią; a zgoła nie miał teraz woléj iść; lecz przyjdzie, gdy mu łacno będzie.
Czujcie, stójcie w wierze, mężnie sobie poczynajcie i zmacniajcie się.
Wszystko wasze niech się dzieje w miłości.
A proszę was, bracia! znacie dom Stephana i Fortunata i Achaika, iż są pierwiastki Achajéj, a iż się podali na posługowanie świętym,
Abyście i wy poddawali się takowym, i każdemu pomagającemu i pracującemu.
A raduję się z obecności Stephana i Fortunata i Achaika, iż to, czego wam nie dostawało, nagrodzili.
Bo ochłodzili i ducha mego i waszego. Poznawajcie tedy, którzy takowi są.
Pozdrawiają was kościoły Azyi. Pozdrawiają was wielce w Panu Akwila i Pryscylla, z zgromadzeniem swem domowem, u których téż gospodę mam.
Pozdrawiają was wszyscy bracia. Pozdrówcie jedni drugie w świętem pocałowaniu.
Pozdrowienie ręką moją, Pawłową.
Jeźli kto nie miłuje Pana naszego Jezusa Chrystusa, niech będzie przeklęctwem: Maranatha.
Łaska Pana naszego Jezusa Chrystusa z wami.
Miłość moja z wami wszystkimi w Chrystusie Jezusie. Amen.