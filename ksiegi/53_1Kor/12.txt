A o duchownych, bracia! nie chcę, abyście wiedzieć nie mieli.
Wiecie, iż gdyście poganie byli, do niemych bałwanów, jako was prowadzono, szliście.
Przetóż oznajmuję wa,m, iż żaden w Duchu Bożym mówiąc, nie mówi przeklęctwa Jezusowi. A żaden nie może rzec: Pan Jezus, jedno w Duchu Świętym.
Różności darów są, lecz tenże Duch.
I są różności posług, ale tenże Pan.
I są różności spraw, ale tenże Bóg, który sprawuje wszystko we wszystkich.
A każdemu bywa dane okazanie Ducha ku pożytkowi.
Jednemu przez Ducha bywa dana mowa mądrości, a drugiemu mowa umiejętności według tegoż Ducha;
Inszemu wiara w tymże Duchu, drugiemu łaska uzdrawiania w tymże Duchu;
Drugiemu czynienie cudów, drugiemu proroctwo, drugiemu rozeznanie duchów, inszemu rozmaitość języków, a drugiemu tłómaczenie mów.
A to wszystko sprawuje jeden a tenże Duch, udzielając z osobna każdemu, jako chce.
Albowiem jako ciało jedno jest, a członków ma wiele: a wszystkie członki ciała, choć ich wiele jest, wszakże są jednem ciałem: takżeć i Chrystus.
Albowiem w jednym Duchu my wszyscy w jedno ciało jesteśmy ochrzczeni, bądź Żydowie, bądź poganie, bądź niewolnicy, bądź wolni: a wszyscy jednym Duchem jesteśmy napojeni.
Bo i ciało nie jest jeden członek, ale wiele.
Jeźliby rzekła noga: Iżem nie jest ręką, nie jestem z ciała; izali dlatego z ciała nie jest?
A jeźliby rzekło ucho: Iżem nie jest okiem, nie jestem z ciała; izali dlatego nie jest z ciała?
Jeźliż wszystko ciało okiem, gdzież słuch? Jeźli wszystko słuchem, gdzież wonienie?
A teraz Bóg położył członki, każdy z nich w ciele, jako chciał.
A gdyby wszystkie były jednym członkiem, gdzież ciało?
Lecz teraz, acz wiele członków, ale jedno ciało.
A nie może rzec oko ręce: Nie potrzeba mi cię; albo zasię głowa nogom: Nie potrzebuję was.
Owszem daleko więcéj członki ciała, które się zdadzą być mdlejsze, są potrzebniejsze.
A członkom ciała, które mniemamy być niepoczciwsze, tymże większéj poczciwości przydawamy: a które są sromotne nasze, obfitszą poczciwość mają,.
A poczciwe nasze niczego nie potrzebują; ale Bóg społu umiarkował ciało, temu, któremu nie dostawało, większą cześć dawszy.
Aby nie było rozerwanie w ciele, ale iżby jedne członki o drugich tóż staranie miały?
A jeźli co cierpi jeden członek, społu cierpią wszystkie członki: choć bywa uczczon jeden członek, wespół się radują wszystkie członki.
Lecz wy jesteście ciałem Chrystusowem, i członkami z członka.
A Bógci postanowił niektóre w kościele: najprzód Apostoły, powtóre proroki, potrzecie nauczyciele, potem mocy, ktemu łaski uzdrawiania, podpomagania, rządzenia, różności języków i wykładania mów.
Izali wszyscy Apostółmi? Izali wszyscy prorokami?
Izali wszyscy nauczycielmi? Izali wszyscy mocami? Izali wszyscy łaskę mają uzdrawiania? Izali wszyscy języki mówią? Izali wszyscy tłómaczą?
Pragnijcie lepszych darów. A jeszcze zacniejszą drogę wam ukazuję.