W utrapieniu swem rano wstaną do mnie, mówiąc: Pójdźcie, a nawróćmy się do Pana;
Bo on poimał i uleczy nas, ubije a uzdrowi nas.
Ożywi nas po dwu dniu, dnia trzeciego wzbudzi nas, i żyć będziem przed obliczem jego. Poznamy, a będziem naśladować, abyśmy poznali Pana: jako zorza zgotowane jest wyjście jego, i przyjdzie nam jako deszcz ranny i późny ziemi.
Co uczynię tobie, Ephraimie? co uczynię tobie, Judo? miłosierdzie wasze jako obłok poranny a jako rosa rano przemijająca.
Dlatego heblowałem przez proroki, pobiłem je słowy ust moich, a sądy twoje jako światłość wynidą.
Bom miłosierdzia żądał a nie ofiary, a znajomości Bożéj więcéj niż całopalenia.
Ale oni jako Adam przestąpili przymierze, tam wykroczyli przeciwko mnie.
Galaad miasto działających bałwana podchwycone dla krwie.
A jako gardła mężów rozbójników, uczestnik kapłanów, na drodze zabijających idący z Sychem; bo niecnotę działali.
W domu Izraelowym widziałem rzecz straszną: tam wszeteczeństwa Ephraim, zmazał się Izrael.
Ale i Judo! połóż sobie żniwo, gdy nawrócę poimanie ludu mojego.