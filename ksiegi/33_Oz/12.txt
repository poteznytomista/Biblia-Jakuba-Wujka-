Ephraim pasie wiatr, chodzi za gorącem, cały dzień kłamstwo i spustoszenie mnoży; a przymierze z Assyryjczykami stanowił i oliwę do Egiptu woził.
A tak prawo Pańskie z Juda, i nawiedzenie nad Jakóbem według dróg jego, i według wynalazków jego odda mu.
W żywocie podchwycił brata swego, a mocą swą zdarzyło mu się z Aniołem.
I przemógł Anioła i był posilon, płakał i prosił go: w Bethelu znalazł go, a tam mówił z nami.
A Pan, Bóg zastępów, Pan pamiątka jego.
A ty nawrócisz się do Boga twego, miłosierdzia i sądu przestrzegaj a miéj nadzieję w Bogu twoim zawżdy.
Chanaan, w ręce jego szala zdradliwa, potwarz umiłował.
I rzekł Ephraim: Wszakżem się zbogacił, nalazłem bałwan sobie, wszystkie prace moje nie najdą mi nieprawości, którąm zgrzeszył.
A Ja Pan, Bóg twój, z ziemie Egipskiéj, jeszcze cię posadzę w namieciech jako za dni uroczystego święta.
I mówiłem do proroków, Jam téż widzenie rozmnożył i w ręce proroków jestem przypodoban.
Jezli Galaad bałwan, tedyć próżno byli w Galgalu woły ofiarujący; bo i ołtarze ich jako stogi na zagoniech polnych.
Uciekł Jakób do krainy Syryjskiéj, i służył Izrael dla żony i dla żony strzegł.
A przez proroka wywiódł Pan Izraela z Egiptu, i przez proroka zachowan jest.
Ku gniewu mię pobudził Ephraim gorzkościami swemi, a krew jego przyjdzie nań, i zhańbienie swoje odda mu Pan jego.