Na ostatek, bracia! módlcie się za nas, aby mowa Boża bieżała i była wsławiona jako i u was:
I abyśmy byli wyzwoleni od niespokojnych i złośliwych ludzi; albowiem nie wszystkich jest wiara.
A wierny jest Bóg, który was utwierdzi i strzedz będzie od złego.
A dufamy o was w Panu, iż, co rozkazujemy, i czynicie i czynić będziecie.
A Pan niech prostuje serca wasze w miłości Bożéj i w cierpliwości Chrystusowéj.
A opowiadamy wam, bracia! w imię Pana naszego Jezusa Chrystusa, iżbyście się odłączyli od każdego brata nieporządnie chodzącego, a nie według podania, które wzięli od nas.
Albowiem sami wiecie, jako nas potrzeba naśladować, gdyżeśmy nie byli niespokojni między wami:
Aniśmy chleba darmo od którego pożywali; ale w pracy i w utrudzeniu w nocy i we dnie robiąc, abyśmy którego z was nie obciążyli:
Nie jakobyśmy byli mocy nie mieli; ale żebyśmy wam sami siebie na wzór dali, abyście nas naśladowali.
Albowiem i gdyśmy byli u was, tośmy wam opowiadali, iż, jeźli kto nie chce robić, niech téż nie je.
Bo słyszeliśmy, iż niektórzy niespokojnie chodzą między wami, nic nie robiąc, ale dwornie się sprawując.
A tym, którzy takowi są, opowiadamy i prosimy przez Pana Jezusa Chrystusa, aby z milczeniem robiąc, swój chleb jedli.
A wy, bracia! nie ustawajcie dobrze czyniąc.
A jeźli kto nieposłuszny słowu naszemu, przez list tego naznaczcie, a nie mieszajcie się z nim, aby się zawstydził.
A nie poczytajcie jako nieprzyjaciela, ale upominajcie jako brata.
A sam Pan pokoju niech wam da pokój wieczny na wszelkiem miejscu. Pan niechaj będzie z wami wszystkimi.
Pozdrowienie ręką moją Pawłową: który jest znak w każdym liście: tak piszę.
Łaska Pana naszego Jezusa Chrystusa z wami wszystkimi. Amen.