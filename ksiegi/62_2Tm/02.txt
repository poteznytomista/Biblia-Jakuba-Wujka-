Ty tedy, synu mój! zmacniaj się w łasce, która jest w Chrystusie Jezusie:
A coś słyszał odemnie przez wiele świadków, tóż zalecaj wiernym ludziom, którzy sposobni będą i inszych uczyć.
Pracuj jako dobry żołnierz Chrystusa Jezusa.
Żaden, służąc żołnierką Bogu, nie wikle się sprawami świeckiemi, aby się temu podobał, któremu się udał.
Bo i który na placu się potyka, nie bierze wieńca, ażby się przystojnie potykał.
Oracz, który pracuje, ma najprzód owocu zażywać.
Rozumiej, co mówię; bo da tobie Pan we wszystkiem wyrozumienie.
Pamiętaj, iż Pan Jezus Chrystus powstał z martwych, z nasienia Dawidowego, wedle Ewangelii mojéj,
W której cierpię aż do więzienia jako złoczyńca; ale słowo Boże nie jest związane.
Przeto wszystko cierpię dla wybranych, aby i oni zbawienia dostąpili, które jest w Chrystusie Jezusie z chwałą niebieską.
Wierna mowa, albowiem jeźliśmy spół umarli, spół téż żyć będziemy.
Jeźli ucierpiemy, spół téż królować będziemy, jeźli się zaprzemy, i on się nas zaprze.
Jeźli nie wierzemy, on wiernym zostawa, zaprzeć samego siebie nie może.
To przypominaj, oświadczając przed Panem. Nie spieraj się słowy; bo się ninacz nie przygodzi, jedno na wywrócenie słuchających.
Staraj się pilnie, abyś się stawił doświadczonym Bogu, robotnikiem niezawstydzonym, dobrze rozbierającym słowo prawdy.
A bezbożności i próżnomówności strzeż się; albowiem wielce pomnażają się ku niepobożności.
A mowa ich szerzy się jako kancer, z których jest Himeneusz i Philetus ,
Którzy od prawdy odpadli, powiadając, iż się już stało zmartwychwstanie, i wywrócili wiarę niektórych.
Aleć mocny stoi grunt Boży, mając tę pieczęć: Zna Pan, którzy są jego, i: Niech odstąpi od niesprawiedliwości wszelki, który mianuje imię Pańskie.
Lecz w wielkim domu nie tylko są naczynia złote i srebrne, ale téż drzewiane i gliniane, niektóre ku uczciwości, a niektóre ku zelżywości.
Jeźliby się tedy kto od tych oczyścił, będzie naczyniem ku uczciwości poświęconem i użytecznem Panu, zgotowanem na wszelką sprawę dobrą.
A młodzieńskich chciwości chroń się, a naśladuj sprawiedliwości, wiary, nadzieje, miłości i pokoju z tymi, którzy wzywają Pana z czystego serca.
A waruj się gadek głupich i bez umiejętności, wiedząc, iż rodzą zwady.
A słudze Pańskiemu nie trzeba się wadzić; ale układnym być ku wszystkim, sposobnym ku nauczaniu, cierpliwym,
W cichości strofującym te, którzy się sprzeciwiają prawdzie: azaby im kiedy dał Bóg pokutowanie ku poznaniu prawdy,
I upamiętali się od sideł djabelskich, który je w więzieniu dzierży ku woli jego.