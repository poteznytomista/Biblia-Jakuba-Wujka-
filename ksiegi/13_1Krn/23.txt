Dawid tedy stary i pełen dni, postanowił królem Salomona, syna swego, nad Izraelem.
I zgromadził wszystkie książęta Izraelskie i kapłany i Lewity.
I policzono Lewity od trzydzieści lat i wyżéj: i nalazło się ich trzydzieści i ośm tysięcy mężów.
Z tych wybrano i rozłożono na posługę domu Pańskiego dwadzieścia i cztery tysiące: a przełożonych i sędziów sześć tysięcy.
A odźwiernych cztery tysiące, i także wiele muzyków, grających Panu na instrumenciech, które był nasprawiał ku graniu.
I rozdzielił je Dawid na odmiany synów Lewi, to jest, Gerson i Kaath i Merary.
Synowie Gerson: Leedan i Semei.
Synowie Leedan: przedniejszy Jahiel, i Zethan i Joel, trzéj.
Synowie Semei: Salomith i Hosyel i Aran, trzéj: ci przedniejsi familii Leedan.
A synowie Semejowi: Leheth, Zyza, Jaus, Barya: ci synowie Semei czteréj.
I był Leheth pierwszy, Zyza wtóry: lecz Jaus i Barya nie mieli wiele synów, i przetóż w jednéj familii i w jednym domu byli policzeni.
Synowie Kaath: Amram i Isaar, Hebron i Ozyel, czteréj.
Synowie Amram: Aaron i Mojżesz. I odłączony jest Aaron, aby służył w świętem świętych, sam i synowie jego na wieki, a żeby palił kadzenie Panu, według obyczaju swego, a błogosławił imieniowi jego na wieki.
Mojżesza téż, męża Bożego, synowie policzeni są w pokoleniu Lewi.
Synowie Mojżeszowi: Gerson, i Eliezer.
Synowie Gerson: Subuel pierwszy.
A synowie Eliezerowi byli: Rohobia pierwszy: i nie miał Eliezer innych synów; ale synowie Rohobia rozmnożyli się wielce.
Synowie Isaar: Salomith pierwszy.
Synowie Hebron: Jeryaw pierwszy, Amaryasz wtóry, Jahazyel trzeci, Jekmaam czwarty.
Synowie Ozyel: Micha pierwszy, Jesya wtóry.
Synowie Merary: Moholi i Musy. Synowie Moholi: Eleazar i Cys.
A umarł Eleazar i nie miał synów, ale córki: i pojęli je synowie Cys, bracia ich.
Synowie Musy: Moholi i Eder i Jerymoth, trzéj.
Ci synowie Lewi w rodach i domiech swych, książęta na przemiany, i liczby głów każdego z osobna, którzy odprawowali roboty służby domu Pańskiego, ode dwudziestu lat i wyżéj.
Mówił bowiem Dawid: Dał Pan Bóg odpoczynienie Izraelowi, ludu swemu, i mieszkanie w Jeruzalem aż na wieki.
A nie będzie urząd Lewitów, żeby więcéj nosili przybytek i wszystko naczynie jego ku posługowaniu.
Według rozkazania téż Dawidowego pośledniego będzie brana liczba synów Lewi ode dwudziestu lat i wyżéj.
I będą pod ręką synów Aaronowych na posługę domu Pańskiego, w sieniach i w gmachach i na miejscu oczyszczania i w świątnicy i we wszystkich robotach służby kościoła Pańskiego.
A kapłani nad chlebem pokładnym i nad obiatą z białéj mąki, i około kreplów przaśnych i około panewek i około pieczenia, i nad wszelką wagą i miarą.
A Lewitowie żeby stali rano ku wyznawaniu i śpiewaniu Panu, także téż ku wieczorowi.
Tak przy ofiarowaniu całopalenia Pańskiego, jako i w Soboty i nowie księżyców i w insze uroczyste święta, według liczby i Ceremonii każdéj rzeczy ustawicznie przed Panem.
A żeby strzegli zachowania przybytku przymierza i obyczaju świątnice i zachowania synów Aaronowych, braci swéj, aby służyli w domu Pańskim.