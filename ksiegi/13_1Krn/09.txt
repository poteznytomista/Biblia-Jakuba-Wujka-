Wszystek tedy lud Izraelski policzon jest: a summa ich napisana jest w księgach królów Izraelskich i Judzkich: a byli przeniesieni do Babilonu dla przestępstwa swego.
Lecz którzy pierwsi mieszkali w osiadłościach, w mieściech swoich, Izrael i kapłani i Lewitowie i Nathynejczykowie.
Mieszkali w Jeruzalem z synów Juda i z synów Benjamin, z synów téż Ephraim i Manasse.
Othej, syn Ammiud, syna Amry, syna Omraj, syna Bonni, z synów Phares, syna Juda.
A z Sylon: Asaja, pierworodny i synowie jego.
A z synów Zare: Jehuel i bracia ich, sześćset i dziewięćdziesiąt.
A z synów Benjamin: Salo, syn Mosollam, syna Odwia, syna Asana.
I Jobania, syn Jeroham, i Ela, syn Ozy, syna Mochory, i Mosollam, syn Saphatyasza, syna Rachuel, syna Jebaniasza.
I bracia ich według domów ich dziewięćset pięćdziesiąt i sześć. Ci wszyscy książęta rodów wedle domów ojców swych.
Z kapłanów lepak: Jedaja, Jojaryb i Jachin.
. Azaryasz téż, syn Helcyasza, syna Moholam, syna Sadok, syna Marajoth, syna Achitob, kapłan wielki domu Bożego.
A Adajas, syn Jeroham, syna Phassur, syna Melchiasza, i Maasaj, syn Adyel, syna Jezra, syna Mosollam, syna Mosolamith, syna Emer.
Braci téż ich, książąt wedle domów ich, tysiąc siedmset i sześćdziesiąt, bardzo mocnych siłą ku odprawowaniu dzieła posługi w domu Bożym.
A z Lewitów: Semeja, syn Hassub, syna Esrykam, syna Hasebia, z synów Merary.
Bakbakar téż, cieśla, i Galal i Mathania, syn Micha, syna Zechry, syna Asaph.
I Obdya, syn Semejasza, syna Galal, syna Idythun, i Barahia, syn Asa, syna Elkana, który mieszkał w sieniach Nethophaty.
A odźwierni: Sellum i Akkub i Thelmon i Ahimam i brat ich Sellum, przedniejszy,
Aż do onego czasu w bramie królewskiéj na wschód słońca strzegali na przemiany swe z synów Lewi.
A Sellum, syn Kore, syna Abiasaph, syna Kore, z bracią swą i z domem ojca swego, ci są Korytowie, nad sprawą służby, stróże sieni przybytku: a familie ich na przemiany strzegące wejścia obozu Pańskiego.
A Phinees, syn Eleazarów, był książęciem ich przed Panem.
Zacharyasz lepak, syn Mosollama, odźwierny drzwi przybytku świadectwa,
Ci wszyscy wybrani za odźwierne u drzwi, dwieście i dwanaście: i popisani we wsiach własnych, których postanowili Dawid i Samuel, widzący, w wierności ich.
Tak same, jako i syny ich, we drzwiach domu Pańskiego i w przybytku na przemianach swoich.
Wedle czterech wiatrów byli odźwierni: to jest na wschód i na zachód i na północy i na południe.
A bracia ich mieszkali we wsiach i przychodzili na soboty swoje od czasu aż do czasu.
Tym czterzem Lewitom zwierzony był wszystek poczet odźwiernych, a byli nad gmachami i nad skarby domu Pańskiego.
Około kościoła téż Pańskiego mieszkali na strażach swych, żeby czasu swego otwarzali rano drzwi.
Z tych téż rodzaju byli nad naczyniem służby; bo pod liczbą naczynie i wnoszono i wynoszono.
Z tychże i którzy mieli powierzone naczynia świątnice, mieli w mocy białą mąkę i wino i oliwę i kadzidło i wonności.
A synowie kapłanów olejki z wonnych rzeczy sprawowali.
A Mathathiasz Lewit, pierworodny Sellum, Koryt, przełożony nad temi rzeczami, które w panwiach smażono.
A z synów Kaath, braci ich, byli nad chleby pokładnymi, aby zawsze świeże na każdą sobotę gotowali.
Ci są książęta śpiewaków wedle domów Lewitów, którzy w gmachach mieszkali, aby we dnie i w nocy ustawicznie swéj posłudze dosyć czynili.
Głowy Lewitów, wedle domów swych przedniejsi, mieszkali w Jeruzalem.
A w Gabaonie mieszkali ojciec Gabaon, Jehiel, a imię żony jego Maacha.
Syn pierworodny jego Abdon, i Sur i Cys i Baal i Ner i Nadab,
Gedor téż i Ahio i Zacharyasz i Macelloth.
Macelloth zrodził Samaan: ci mieszkali naprzeciwko braci swéj w Jeruzalem, z bracią swą.
A Ner zrodził Cys, a Cys zrodził Saula, a Saul zrodził Jonathana i Melchisua i Abinadab i Esbaal.
A syn Jonathanów Merybbaal: a Merybbaal zrodził Micha.
Synowie zaś Micha: Phithon i Melech i Tharaa i Ahaz.
Ahaz lepak zrodził Jarę, a Jara zrodził Alamath i Asmoth i Zamry: a Zamry zrodził Mosę.
Mosa lepak zrodził Banaa, którego syn Raphaja zrodził Elasa, z którego poszedł Asel.
A Asel miał sześci synów temi imiony: Ezrykam, Bokru, Ismael, Sarya, Obdya i Hanan. Ci są synowie Asel.