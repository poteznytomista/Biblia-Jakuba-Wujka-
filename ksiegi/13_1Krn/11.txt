Zebrał się tedy wszystek Izrael do Dawida w Hebron, mówiąc: Jesteśmy kość twoja i ciało twoje.
Wczoraj téż i dziś trzeci dzień, gdy jeszcze królował Saul, tyś był, któryś wywodził i wwodził Izraela; bo tobie rzekł Pan, Bóg twój: Ty będziesz pasł lud mój Izraelski i ty będziesz książęciem nad nim.
Przyszli tedy wszyscy starsi Izraelscy do króla do Hebron. I uczynił z nimi Dawid przymierze przed Panem: i pomazali go za króla nad Izraelem według słowa Pańskiego, które powiedział w ręce Samuela.
Jechał téż Dawid i wszystek Izrael do Jeruzalem, to jest Jebus, gdzie byli Jebuzejczycy obywatele ziemie.
I mówili, którzy mieszkali w Jebus, do Dawida: Nie wnidziesz sam. Ale Dawid wziął zamek Syon, który jest miastem Dawidowem.
I rzekł: Każdy, ktoby najpierwéj pobił Jebuzejczyki, ten będzie książęciem i hetmanem. Wstąpił tedy pierwszy Joab, syn Sarwii, i został hetmanem.
A Dawid mieszkał na zamku, i przeto nazwano go miastem Dawidowem.
I zbudował miasto wokoło od Mella aż wokrąg: a Joab ostatek miasta pobudował.
A Dawid pomnażał się postępując i rosnąc, a Pan zastępów był z nim.
Ci przedniejsi mężów mocnych Dawid, którzy mu pomogli, aby był królem nade wszystkim Izraelem, według słowa Pańskiego, które mówił do Izraela.
I ten poczet mocarzów Dawidowych: Jesbaam, syn Hachamoni, przedniejszy między trzydziestą: ten podniósł oszczep swój na trzysta ranionych jednym razem.
A po nim Eleazar, syn stryja jego, Ahohitczyk, który był między trzema potężnymi.
Ten był z Dawidem w Phesdomim, gdy się Philistynowie byli zgromadzili na ono miejsce ku bitwie: a było pole onéj dziedziny pełne jęczmienia, a lud był uciekł przed obliczem Philistynów.
Ci stanęli w pośród pola i obronili go: a gdy porazili Philistyny, dał Pan zbawienie wielkie ludowi swemu.
I przyszli trzéj ze trzydziestu przedniejszych na skałę, na któréj był Dawid, do jaskinie Odollam, gdy Philistynowie obozem leżeli w dolinie Raphaim.
A Dawid był na twierdzy, a stanie Philistynów w Bethlehem.
Pragnął tedy Dawid i rzekł: Oby mi kto dał wody z studnie Bethlehem, która jest u bramy.
A tak ci trzéj szli przez pośród obozu Philistynów i naczerpnęli wody z studnie Bethlehem, która była u bramy, i przynieśli do Dawida, żeby pił: który nie chciał, ale raczéj ofiarował ją Panu,
Mówiąc: Zachowaj, Boże, żebym przed oblicznością Boga mego to miał uczynić i krew tych mężów pić; bo z niebezpieczeństwem dusz swoich przynieśli mi wody. I dla téj przyczyny pić nie chciał. To uczynili trzéj bardzo mocni.
Abisai téż, brat Joabów, ten był czelniejszy między trzema: i ten podniósł oszczep swój na trzysta rannych, i ten był między trzema najsławniejszy.
I między trzema wtórymi znakomitszy i książęciem ich: wszakże onych trzech pierwszych nie doszedł.
Banajas, syn Jojady, męża bardzo mocnego, który wiele rzeczy dokazował, z Kabseel: ten zabił dwu Azyel Moab, i tenże zszedł i zabił lwa w pośrodku studnie czasu śniegu.
Tenże téż zabił męża Egiptyanina, którego wzrost był na piąci łokci, a miał oszczep jako nawój tkacki, a tak stąpił do niego z laską i wyrwał oszczep, który trzymał w ręce, i zabił go oszczepem jego.
To uczynił Banajas, syn Jojady, który był między trzema mocnymi najsławniejszy,
Pierwszy między trzydziestą, wszakże aż do onych trzech nie doszedł był: i postawił go Dawid u ucha swego.
A w wojsku co mocniejsi mężowie: Hazael, brat Joabów, i Elchanan, syn stryja jego z Bethlehem.
Sammoth Arorytczyk: Helles Phalonitczyk.
Ira, syn Akces, Thekuitczyk: Abieser Anathothczyk.
Sabbochaj Husatczyk: Ilaj Achaitczyk.
Macharaj Nethophatczyk: Helet, syn Banna, Nethophatczyk.
Ethaj, syn Rybai, z Gabaath synów Benjamin: Banaja Pharatończyk.
Hura z potoku Gaas: Abiel Arbathczyk: Azmoth Bauramitczyk, Eliaba Salabonitczyk.
Synowie Asam Gezonitczyka: Jonathan, syn Sage, Aratczyk:
Ahiam, syn Sachar, Ararytczyk.
Eliphal, syn Ur.
Hepher Mecheratczyk: Ahia Phelonitczyk:
Hesro Karmelitczyk: Naraj, syn Asbai.
Joel, brat Nathan: Mibahar, syn Agaraj.
Selek Ammonitczyk: Naraaj Berothczyk, giermek Joaba, syna Sarwii.
Ira Jethrejczyk: Grareb Jethrejczyk.
Uryasz Hethejczyk: Zabad, syn Oholi.
Adyna, syn Syze, Rubenitczyk, książę Rubenitów, a z nim trzydzieści.
Hanan, syn Maacha, i Jozaphat Mathanitczyk.
Ozya Astbarothczyk: Samma i Jehiel, synowie Hotham, Arorytczyka.
Jedybel, syn Samry, i Joba, brat jego, Thosajczyk.
Eliel Mahumitczyk, i Jerybai i Josaja, synowie Elnaem, i Jethma Moabitczyk: Eliel i Obed i Jasyel z Masobii.