Przynieśli tedy skrzynię Bożą i postawili ją w pośród namiotu, który jéj był Dawid rozbił: i ofiarowali całopalenia i zapokojne przed Bogiem.
A gdy dokończył Dawid ofiarować całopalenia i zapokojnych, błogosławił ludowi w imię Pańskie.
I rozdał wszystkim, od męża aż do niewiasty, każdemu bochen chleba i sztukę pieczeni wołowéj i białą mąkę w oliwie smażoną.
I postanowił przed skrzynią Pańską z Lewitów, którzy by służyli i wspominali sprawy jego i wielbili a chwalili Pana, Boga Izraelowego.
Asapha przedniejszego, a wtórego po nim Zacharyasza: a Jabiela i Semiramotha i Jebiela i Mathathiasza i Eliaba i Banaja i Obededoma: Jehiela nad instrumentami arfy i nad skrzypicami, Asapha zasię, aby na cymbalech brząkał.
Banajas lepak i Jazyel kapłani, rodów, przynoście Panu chwałę i żeby ustawicznie trąbili przed skrzynią przymierza Pańskiego.
Onego dnia uczynił Dawid książęciem na wyznawanie Panu Asapha i bracią jego.
Wyznawajcie Panu i wzywajcie imienia jego, oznajmujcie między narody wynalazki jego.
Śpiewajcie mu i grajcie mu, a opowiadajcie wszystkie dziwy jego.
Chwalcie imię święte jego, niech się weseli serce szukających Pana.
Szukajcie Pana i mocy jego: szukajcie oblicza jego zawsze,
Wspominajcie dziwy jego, które czynił, cuda jego i sądy ust jego.
Nasienie Izraela, słudzy jego, synowie Jakóbowi, wybrani jego!
On Pan, Bóg nasz: po wszystkiéj ziemi sądy jego.
Wspominajcie wiecznie przymierze jego: mowę, którą przykazał na tysiąc pokolenia
Którą uczynił z Abrahamem, i przysięgę jego z Izaakiem.
I postanowił ją Jakóbowi za przykazanie, a Izraelowi za przymierze wieczne.
Mówiąc: Tobie dam ziemię Chanaan, sznur dziedzictwa waszego.
Gdy ich była liczba mała, mali i obywatele jéj:
I przeszli od narodu do narodu, a z królestwa do innego ludu:
Nie dopuścił żadnemu potwarzać ich, ale karał dla nich króle.
Nie tykajcie pomazańców moich, a na proroki moje nie bądźcie złośliwymi.
Śpiewajcie Panu, wszystka ziemio, opowiadajcie ode dnia do dnia zbawienie jego.
Opowiadajcie między narody chwałę jego, między wszystkimi ludźmi dziwy jego.
Bo wielki Pan i bardzo chwalebny i straszliwy nade wszystkie bogi.
Wszyscy bowiem bogowie pogańscy bałwani: a Pan niebiosa uczynił.
Wyznanie i wielmożność przed nim: moc i wesele na miejscu jego.
Przynoście Panu, familie narodów, przynoście Panu chwałę i panowanie.
Dawajcie Panu chwałę, imieniowi jego podnieście ofiarę a przyjdźcie przed oblicze jego, i kłaniajcie się Panu w ozdobie świętéj.
Niech się wzruszy od oblicza jego wszystka ziemia; on bowiem utwierdził okrąg nieporuszony.
Niech się weselą niebiosa, a niech się raduje ziemia, i niech mówią w narodziech: Pan królował.
Niech zagrzmi morze i napełnienie jego: niech się rozweselą pola i wszystko, co jest na nich.
Tedy będą chwalić drzewa leśne przed Panem, iż przyszedł sądzić ziemię.
Wyznawajcie Panu; bo dobry, bo na wieki miłosierdzie jego.
A mówcie: Zbaw nas, Boże, zbawicielu nasz, i zgromadź nas i wybaw od narodów, abyśmy wyznawali świętemu imieniowi twemu i radowali się w pieśniach twoich.
Błogosławiony Pan, Bóg Izraelów, od wieku aż do wieku; i niech mówi wszystek lud: Amen, i pieśń Panu.
Zostawił tedy tam przed skrzynią przymierza Pańskiego Asapha i bracią jego, aby służyli przed obliczem skrzynie ustawicznie na każdy dzień i na przemiany swe.
Lecz Obededoma i bracią jego, sześćdziesiąt i ośm, i Obededoma, syna Idythun, i Hosę uczynił odźwiernymi.
A Sadoka kapłanem i bracią jego kapłany przed przybytkiem Pańskim na wyżynie, która była w Gabaon.
Aby ofiarowali całopalenia Panu na ołtarzu całopalenia ustawicznie po ranu i w wieczór według wszystkiego, co napisano jest w zakonie Pańskim, który przykazał Izraelowi.
A po nim Hemana i Idythun i inne wybrane, każdego imieniem jego, aby wyznawali Panu, iż na wieki miłosierdzie jego.
Heman téż i Idythun, trąbiący na trąbiech, i grający na cymbalech i na wszelakich naczyniach muzyckich, na śpiewanie Bogu: a syny Idythun poczynił odźwiernymi.
I wrócił się wszystek lud do domu swego: i Dawid, aby téż błogosławił domowi swemu.