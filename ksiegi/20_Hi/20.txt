I odpowiadając Sophar Naamathczyk rzekł:
Dlatego myśli moje rozliczne następują jedna za drugą, a myśl się rozrywa.
Nauki, którą mię strofujesz, słuchać będę: a duch wyrozumienia mego odpowie mi.
To wiem od początku, odtąd, jako osadzon jest człowiek na ziemi:
Że chwała niezbożnych krótka jest, a wesele obłudnika jako mgnienie oka.
Jeźli wstąpi aż do nieba pycha jego, a głowa jego tykać się będzie obłoków:
Jako gnój na końcu zginie, a którzy nań patrzyli, rzeką: Gdzież jest?
Jako sen odlatający znalezion nie będzie: przeminie jako widzenie nocne.
Oko, które go widziało, nie ujrzy: ani nań więcéj patrzyć będzie miejsce jego.
Synowie jego będą starci ubóstwem: a ręce jego oddadzą mu boleść jego.
Kości jego będą napełnione występków młodości jego, i z nim w prochu spać będą.
Bo gdy słodka będzie złość w uściech jego, skryje ją pod język swój.
Zfolguje jéj i nie opuści jéj, i będzie ją taił w gardle swojem.
Chleb jego w żywocie jego obróci się w żółć źmijową wewnątrz.
Bogactwa, które pożarł, zwróci, a z brzucha jego Bóg je wyciągnie.
Głowę źmijową ssać bedzie: i zabije go język jaszczórczy.
(Niech nie ogląda źródeł rzeki, strumieniów miodu i masła.)
Będzie karan za wszystko, co działał, a przecię nie zniszczeje, wedlug mnóstwa wynalazków swoich tak téż cierpiéć będzie.
Bo łamiąc obnażył ubogie, dom wydarł, a nie budował go.
Ani się nasycił brzuch jego: a gdy będzie miał, czego żądał, otrzymać nie będzie mógł.
Nie zostało z jadła jego, i przeto nic nie zostanie z dóbr jego.
Gdy się nasyci, ściśnion będzie: będzie się pocił, i wszelaka boleść przypadnie nań.
Bodaj się natkał brzuch jego, aby nań wypuścił gniew zapalczywości swéj, dżdżył nań wojnę swoję.
Będzie uciekał przed bronią żelazną, a wpadnie na łuk miedziany.
Wyciągniony i wychodzący z pochew swoich, a błyskający się w gorzkości swojéj: pójdą i przyjdą nań straszliwi.
Wszystkie ciemności skryte są w tajnikach jego: pożre go ogień, którego nie podniecają, będzie trapion zostawiony w przybytku swoim.
Odkryją niebiosa nieprawości jego, a ziemia powstanie przeciw jemu.
Odkryty będzie wynik domu jego, ściągniony będzie w dzień zapalczywości Bożéj.
Tenci jest dział człowieka niezbożnego od Boga: i dziedzictwo słów jego od Pana.