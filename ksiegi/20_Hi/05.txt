Wołajże tedy, jeźli jest kto, być odpowiedział, a obróć się do którego z świętych.
Zaiste gniew zabija głupiego, a zawiść umarza malutkiego.
Jam widział głupiego mocnie wkorzenionego: i wnetem złorzeczył ozdobie jego.
Daleko będą synowie jego od zbawienia i starci będą w bramie, i nie będzie, ktoby wyrwał.
Którego żniwo głodny zje, a samego porwie zbrojny, a pragnący będą pić bogactwa jego.
Nic się na ziemi bez przyczyny nie dzieje, a z ziemie nie wschodzi boleść.
Człowiek się rodzi na pracą, a ptak na latanie.
Przetóż ja będę prosił Pana a u Boga przełożę mowę moję:
Który czyni wielkie rzeczy i nie wybadane i dziwne bez liczby.
Który dawa deszcz na ziemię i polewa wodami wszystkie rzeczy.
Który pokorne kładzie wysoko, a smętne wywyższa zdrowiem.
Który rozprasza myśli złośliwych, aby ręce ich nie mogły dokonać, co były poczęły.
Który chwyta mądre w ich chytrości a radę przewrotnych rozsypuje.
We dnie wbieżą w ciemności, a jakoby w nocy tak będą macać w południe.
Ale zachowa ubogiego od miecza ust ich, od ręki gwałtownika niedostatecznego.
I będzie nadzieja ubogiemu, a nieprawość stuli gębę swoję.
Błogosławiony człowiek, którego Bóg karze: karania tedy Pańskiego nie odrzucaj.
Bo on zrania i leczy: uderza, i ręce jego uzdrowią.
W sześciu ucisków wybawi cię, a w siódmym nie tknie cię złe.
Wybawi cię od śmierci czasu głodu a na wojnie z ręki miecza.
Od bicza języka zakryt będziesz i nie ulękniesz się nieszczęścia, gdy przyjdzie.
Będziesz się śmiał w spustoszeniu i w głodzie, i nie będziesz się bał zwierząt ziemskich.
Ale z kamieńmi pól przymierze twoje, a bestye ziemne spokojneć będą.
I poznasz, że ma pokój przybytek twój, a nawiedzając ozdobę twoję nie zgrzeszysz.
Doznasz téż, iż rozliczne będzie nasienie twoje, i potomstwo twe jako ziele ziemie.
Wnidziesz w dostatku do grobu, jako wnoszą kopę pszenice czasu swego.
Oto jakośmy tego doszli, takci jest: co usłyszawszy umysłem rozbieraj.