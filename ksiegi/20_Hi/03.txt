Potem Job otworzył usta swe i złorzeczył dniowi swemu,
I mówił:
Niech zginie dzień, któregom się urodził, i noc, w którą rzeczono: Począł się człowiek.
Dzień on niech się obróci w ciemności, niech się o nim nie pyta Bóg z wysoka, i niech nie będzie oświecon światłością.
Niech go zaćmią ciemności i cień śmierci, niech go osiędzie mrok, a niech będzie ogarnion gorzkością.
Noc onę ciemny wicher niech osiędzie, niech nie idzie w liczbę dni rocznych i niech nie będzie policzona w miesiącach.
Noc ona niech będzie opuściała, ani chwały godna!
Niech jéj złorzeczą, którzy złorzeczą dniowi, którzy są gotowi wzruszyć Lewiathan.
Niech się zaćmią gwiazdy mrokiem jéj! niechaj czeka światła a nie ogląda, ani wejścia wstawającéj zorze!
Iż nie zawarła drzwi żywota, który mię nosił, ani odjęła złego od oczu moich.
Czemum w żywocie nie umarł, wyszedłszy z żywota wnet nie zginął?
Przecz przyjęty na kolana? Czemu karmiony piersiami?
Teraz bowiem śpiąc milczałbym i odpoczywałbym snem moim:
Z królmi i radami ziemie, którzy sobie budują pustynie:
Albo z książęty, którzy mają złoto i napełniają domy swe śrebrem.
Albo jako martwy płód skryty nie byłbych? albo którzy po części nie oglądali światłości?
Tam niezbożnicy przestali od trwogi, i tam odpoczynęli spracowani siłą.
I niegdy spółem związani bez przykrości nie usłyszeli głosu wycięgacza.
Mały i wielki tam są, i niewolnik wolen od pana swego.
Precz nędznemu dana jest światłość, a żywot tym, którzy są w gorzkości dusze?
Którzy czekają śmierci, a nie przychodzi, jako wykopywający skarb:
I bardzo się weselą, gdy najdą grób:
Mężowi, którego droga skryta jest, i ogarnął go Bóg ciemnościami.
Pierwéj niźli jem, wzdycham, a jako wzbierające wody, tak ryczenie moje.
Bo strach, któregom się lękał, przyszedł na mię, a czegom się obawiał, przydało się.
Azam mimo się nie puszczał? zażem nie milczał? zażem nie był spokojny? a przyszło na mię zagniewanie.