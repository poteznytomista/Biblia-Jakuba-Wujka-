Eliu tedy to zaś mówił:
Azać się słuszna widzi myśl twoja, żeś mówił: Jestem sprawiedliwszy niżli Bóg?
Boś powiedział: Nie podoba się tobie, co jest prawego: albo co tobie pomoże, jeźli ja zgrzeszę?
A tak ja odpowiem mowom twoim i przyjaciołom twoim z tobą.
Pojrzyj w niebo a obacz: i przypatrz się powietrzu, że wyższe nad cię.
Jeźli zgrzeszysz, cóż mu zaszkodzisz? a jeźli się rozmnożą nieprawości twoje, cóż uczynisz przeciwko niemu?
A jeźli sprawiedliwie czynić będziesz, cóż mu darujesz? albo co z ręki twojéj weźmie?
Człowiekowi, który tobie podobny jest, zaszkodzi bezbożność twoja, a syna człowieczego wspomoże sprawiedliwość twoja.
Dla mnóstwa potwarców wołać będą, i będą narzekać dla mocy ramienia okrutników.
I nie rzekł: Gdzież jest Bóg, który mię uczynił, który dał pieśni w nocy?
Który nas uczy więcéj nad bydlęta ziemskie, i nad ptastwo niebieskie ćwiczy nas.
Tam wołać będą, a nie wysłucha dla pychy złych.
Nie próżno tedy Bóg wysłucha i Wszechmocny w każdego sprawę wejry.
I kiedy rzeczesz: Nie baczy: sądź się przed nim, a poczekaj go.
Teraz bowiem nie używa zapalczywości swojéj, ani się bardzo mści złości.
A tak Job próżno otwarza usta swe i bez umiejętności rozmnaża słowa.