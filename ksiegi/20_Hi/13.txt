Oto wszystko to widziało oko moje, i słyszało ucho moje, i zrozumiałem każdą rzecz.
Wedle wiadomości waszéj i ja wiem: i nie jestem niźli wy podlejszym.
A wszakóż do Wszechmocnego mówić będę, chcę się z Bogiem gadać:
Pierwéj pokazawszy, żeście wy budownicy kłamstwa i naśladownicy nauk przewrotnych.
I byście byli lepiéj milczeli, żeby was było miano za mądre.
Słuchajcież tedy strofowania mego a rozsądek ust moich pilnie obaczajcie.
Azaż Bóg potrzebuje waszego kłamstwa, żebyście za nim mówili zdrady?
Czyli się na osobę jego oglądacie? a miasto Boga sądzić usiłujecie?
Albo mu się podobać będzie, któremu nic tajno być nie może? albo będzie oszukan jako człowiek waszemi zdradami?
On was strofować będzie; bo się w skrytości oglądacie na osobę jego.
Wnet, skoro się ruszy, zatrwoży was, a strach jego przypadnie na was.
Pamiątka wasza przypodobiona będzie popiołowi, i obrócą się w błoto szyje wasze.
Pomilczcie trochę, że będę mówił, co mi kolwiek na myśl pryjdzie.
Czemuż targam ciało swe zębami moimi, a duszę swą noszę w rękach moich?
By mię téż zabił, w nim ufać będę: a wszakóż drogi moje przed obliczem jego strofować będę.
A on będzie zbawicielem moim; bo nie przyjdzie przed oblicze jego żaden obłudnik.
Słuchajcie mowy mojéj, a gadki przyjmujcie w uszy swoje.
Jeźli będę sądzon, wiem, że mię najdą sprawiedliwym.
Kto jest, coby się dał sądzić zemną? niech przyjdzie: przecz milcząc niszczeję?
Dwu tylko rzeczy nie czyń mi, a tedy się przed obliczem twojem nie skryję:
Rękę twoję oddal odemnie a strach twój niech mię nie straszy.
Wzów mię, a ja odpowiem tobie: albo więc mówić będę, a ty mi odpowiadaj.
Jako wiele mam nieprawości i grzechów? złości moje i występki ukaż mi.
Przecz kryjesz oblicze twoje, i mniemasz mię być nieprzyjacielem twoim?
Przeciw listkowi, który wiatr porywa, pokazujesz moc swoję, źdźbło suche gonisz?
Piszesz bowiem przeciwko mnie gorzkości i chcesz mię zniszczyć grzechami młodości mojéj.
Włożyłeś w pęto nogi moje i strzegłeś wszystkich ścieżek moich i śladom nóg moich przypatrowałeś się.
Który jako zgniła rzecz zniszczeć mam, a jako szata, którą mole jedzą.