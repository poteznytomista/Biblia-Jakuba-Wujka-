A odpowiadając Job, rzekł:
Słuchajcie, proszę, mów moich, a czyńcie pokutę.
Znoście mię, a ja mówić będę: a po moich słowach, będzieli się zdało, śmiejcie się.
Izali przeciwko człowiekowi jest gadanie moje, abych się słusznie smucić nie miał?
Patrzcie na mię i zdumiejcie się, a włóżcie palec na usta wasze.
I ja, gdy wspomnię, lękam się, a wstrząsa drżenie ciało moje.
Przeczże tedy niepobożni żywią, podniesieni są i zmocnieni bogactwy?
Nasienie ich trwa przed nimi, bliskich gromada i wnuków przed ich oczyma.
Domy ich przespieczne są i spokojne, i niemasz rózgi Bożéj nad nimi.
Krowa ich poczęła a nie poroniła: jałowica się ocieliła a płodu swego nie stradała.
Wychodzą dziatki ich jako trzody, a maluczkie ich igrając skaczą.
Trzymają bęben i arfę i weselą się przy głosie muzyki.
Prowadzą w dobrach dni swoje, a we mgnieniu oka do piekła zstępują.
Którzy mówili Bogu: Idź precz od nas: i wiadomości dróg twoich nie chcemy.
Któż jest Wszechmogący, żebyśmy mu służyli? a co nam pomoże, choćbyśmy się mu modlili?
Wszakże iż nie są w ręce ich dobra ich, rada niezbożnych niechaj będzie daleko odemnie.
Ilekroć świeca niezbożników zgaśnie, i przyjdzie na nie powódź? i rozdzieli boleści zapalczywości swojéj.
Będą jako plewy przed wiatrem: i jako pérz, który wicher rozwiewa.
Zachowa synom jego boleść ojcowską: a gdy odda, tedy pozna.
Ujrzą oczy jego zabicie swe, a z zapalczywości Wszechmogącego pić będzie.
Bo co do niego należy o domie jego po nim, choćby liczba miesiąców jego była na poły ukrócona?
Aza Boga będzie kto uczył rozumu, który wysokie sądzi?
Ten umiera duży i zdrowy, bogaty i szczęśliwy.
Wnętrzności jego są pełne sadła, a kości jego napiły się szpiku.
A drugi umiera w gorzkości dusze bez żadnéj majętności.
A przecię pospołu w prochu spać będą, a robacy okryją je.
Zaiste wiem myśli wasze i wyroki nieprawe przeciwko mnie.
Bo mówicie: Gdzie jest dom książęcy, a gdzie przybytki niezbożnych ludzi?
Zapytajcie kogóżkolwiek z podróżnych, a doznacie, że on téż to rozumie.
Iż na dzień zatracenia chowają złego, a na dzień zapalczywości wiedzion będzie.
Któż będzie strofował przed nim drogę jego? a co czynił, kto mu odda?
On do grobów wiedzion będzie, a w gromadzie umarłych czuć będzie.
Słodki był piaskowi Kocytu: a za sobą wszelkiego człowieka pociągnie, a przed sobą niezliczone.
Jakóż tedy cieszycie mię próżno, gdyż wasza odpowiedź pokazała się być przeciwna prawdzie.