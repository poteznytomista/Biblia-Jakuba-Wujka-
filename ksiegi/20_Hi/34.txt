Rozprawując tedy Eliu, téż i to mówił:
Słuchajcie, mądrzy, słów moich, a nauczeni posłuchajcie mię;
Ucho bowiem słów doświadcza, a gardło smakowaniem jadło rozeznawa.
Sąd obierzmy sobie a obaczmy między sobą, co jest lepszego.
Iż Job mówił: Jestem sprawiedliwym, a Bóg wywrócił sąd mój.
W sądzeniu mojem bowiem kłamstwo jest: gwałtowna strzała moja bez żadnego grzechu.
Któryż jest mąż jako Job, który pije urąganie jako wodę?
Który chodzi z czyniącymi nieprawość i nakłada z mężami niezbożnymi?
Rzekł bowiem: Nie będzie się podobał mąż Bogu, chociaby z nim bieżał.
Dlatego, mężowie rozumni, słuchajcie mię: Uchowaj, Boże, aby miała być w Bogu niezbożność, a w Wszechmocnym nieprawość.
Bo dzieło człowiecze odda mu: a według drogi każdego odpłaci im.
Zaprawdę bowiem Bóg nie potępi bez przyczyny, ani Wszechmocny wywróci sądu.
Kogóż inszego przełożył nad ziemią? albo kogo postawił nad światem, który stworzył?
Jeźli obróci k niemu serce swoje, ducha jego i dech k sobie pociągnie:
Ustanie zaraz wszelkie ciało, i człowiek w popiół się nawróci.
A tak, jeźli masz rozum, słuchaj, co się mówi, a przyjmuj w uszy głos wymowy mojéj.
Azaż, który nie miłuje sadu, uzdrowion być może? a jakoż ty onego, który sprawiedliwy jest, tak potępiasz?
Który mówi królowi: Zbiegu! który zowie książęta niezbożnymi:
Który niema względu na osoby książąt, ani zna tyrana, gdy się prawuje z ubogim; bo wszyscy są dziełem rąk jego .
Nagle umrą, a o północy strwożą się ludzie i przejdą: i zniosą gwałtownika bez ręki.
Oczy bowiem jego nad drogami człowieczemi: i wszystkie kroki ich obacza.
Niemasz ciemności i niemasz cienia śmierci, aby się tam skryli, którzy broją złości.
Ani bowiem więcéj jest w mocy człowieczéj, żeby przyszedł do Boga na sąd.
Zetrze wielu i bez liczby, a insze postawi miasto nich.
Zna bowiem uczynki ich: i przetóż przywiedzie noc, i będą potarci.
Jako niezbożniki poraził je na miejscu widzących.
Którzy jakoby na urząd odstąpili od niego, i wszystkich dróg jego zrozumieć nie chcieli:
Aby przywiedli do niego wołanie ubogiego, a żeby słyszał głos ubogich.
Bo gdy on da pokój, któż jest, coby potępił? gdy zakryje oblicze, któż nań patrzyć będzie i na narody i na wszystkie ludzie?
Który czyni, aby królował człowiek obłudny dla grzechów ludu.
Iżem ja tedy mówił do Boga, tobie téż nie zabronię.
Jeźlim zbłądził, ty mię naucz: jeźlim nieprawie mówił, więcéj nie przydam.
Aza jéj Bóg od ciebie pożąda, żeć się nie podobała? tyś bowiem począł mówić, a nie ja: ale jeźli wiesz, co lepszego, mów.
Mężowie rozumni niech mówią do mnie, a mądry mąż niechaj mię słucha.
A Job głupie mówił, i słowa jego nie pokazują nauki.
Ojcze mój! niech będzie probowan Job aż do końca: nie przestawaj od człowieka nieprawości.
Bo przydaje do grzechów swoich bluźnierstwo: między nami tym czasem niechaj ściśnion będzie: a tedy niech na sąd wyzowie Boga mowami swemi.