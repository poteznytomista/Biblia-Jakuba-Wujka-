A odpowiadając Job, rzekł:
Dokądże trapicie duszę moję i przecieracie mię mowami?
Oto dziesięćkroć zawstydzacie mię i nie wstydzicie się tłumiąc mię.
Bo aczem nie wiedział, zemną będzie niewiadomość moja.
Ale wy wspinacie się przeciwko mnie, i strofujecie mię zelżywościami mojemi.
Wżdy teraz rozumiejcie, żeć mię Bóg nie równym sądem utrapił i biczami swymi opasał mię.
Oto wołać będę cierpiąc gwałt, a żaden nie usłyszy: krzyczeć będę, a niemasz, ktoby sądził.
Drogę moję ogrodził, i przejść nie mogę: a na ścieżce mojéj ciemności położył.
Złupił mię z sławy mojéj, i zjął koronę z głowy mojéj.
Popsował mię zewsząd, i ginę: a jako wyrwanemu drzewu odjął nadzieję moję.
Rozgniewała się na mię zapalczywość jego, i tak mię miał jako nieprzyjaciela swego.
Pospołu przyszli zbójcy jego i uczynili sobie drogę przez mię i oblegli przybytek mój wkoło.
Bracią moją oddalił odemnie, a znajomi moi jako obcy odeszli odemnie.
Opuścili mię bliscy moi: a ci, którzy mię znali, zapamiętali mię.
Komornicy domu mego i służebnice moje mieli mię jako obce, i byłem w oczach ich jako cudzy.
Wołałem sługi mego, a nie odpowiedział, usty własnemi praszałem go.
Tchem moim brzydziła się żona moja: i modliłem się synów żywota mego.
Głupi téż gardzili mną: a gdym od nich odszedł, uwłaczali mi.
Brzydzili się mną niegdy poradnicy moi, i kogom najbardziéj miłował, brzydził się mną.
Do skóry mojéj po strawionem ciele przyschła kość moja: a zostały tylko wargi około zębów moich.
Zmiłujcie się nademną, zmiłujcie się nademną, aby wżdy wy, przyjaciele moi! boć mię ręka Pańska dotknęła.
Czemu mię prześladujecie jako Bóg? i najadacie się mięsa mego?
Ktoby mi to dał, aby napisane były mowy moje! ktoby mi to dał, żeby je wyrysowano na księgach:
Rylcem żelaznym, i na blasze ołowianéj, albo dłótem wyryto na skale!
Wiem bowiem, iż odkupiciel mój żywie, a w dzień ostateczny powstanę z ziemie.
I zaś obleczon będę w skórę moję i w ciele mojem oglądam Boga mego.
Którego ujrzeć mam ja isty, i oczy moje oglądają, a nie inny: schowana jest ta nadzieja moja w zanadrzu mojem.
Czemuż tedy teraz mówicie: Prześladujmy go, a korzeń słowa najdźmy przeciwko niemu?
Uciekajcie tedy od oblicza miecza; bo zemściciel nieprawości jest miecz: a wiedzcie, że jest sąd.