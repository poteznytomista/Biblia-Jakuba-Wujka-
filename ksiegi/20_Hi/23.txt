A odpowiadając Job, rzekł:
Teraz téż w gorzkości jest mowa moja, i ręka karania mego ociężała nad wzdychanie moje.
Ktoby mi dał, abych poznał i nalazł go i przyszedł aż do stolice jego!
Przełożę przed nim sąd, a usta moje napełnię łajaniem.
Abych się dowiedział słów, któreby mi odpowiedział, i wyrozumiał, co mi będzie mówił.
Nie chcę, aby się zemną spierał wielką mocą, ani żeby mię przytłoczył ciężkością wielkości swéj.
Niech przełoży sprawiedliwość przeciwko mnie, a sąd mój niech dójdzie do zwycięstwa.
Pójdęli na wschód słońca, nie widać go: jeźli na zachód, nie zrozumiem go.
Jeźli w lewo, cóż uczynię? nie uchwycę go: jeźli się obrócę w prawo, nie ujrzę go.
A on lepak wie drogę moję, i doświadczył mię jako złota, które przez ogień przechodzi.
Za śladem jego szła noga moja: strzegłem drogi jego i nie zstępowałem z niéj.
Od przykazania ust jego nie odstępowałem: a w zanadrzu mojem skryłem słowa ust jego.
Sam on bowiem jest, a żaden nie może odwrócić myśli jego: a dusza jego, czegokolwiek chciała, to czynił.
Ody wypełni nademną wolą swoję, i wiele innych rzeczy takowych ma pogotowiu.
I dlategom zatrwożon jest od oblicza jego, a patrząc nań jestem zjęty bojaźnią.
Bóg zmiękczył serce moje: a Wszechmogący zatrwożył mną.
Bom nie zginął dla nadchodzących ciemności, ani zakrył mrok oblicza mego.