A odpowiadając Eliphas Themanitczyk rzekł:
Jeźli poczniemy mówić do ciebie, podobnoć nie miło będzie: ale umyśloną mowę kto zatrzymać może?
Otoś ich wiele uczył i potwierdzałeś ręce spracowane.
Chwiejące się umacniały twe mowy, a kolana drżące posilałeś.
A teraz przyszła na cię plaga, i ustałeś: dotknęła cię, i strwożyłeś się.
Gdzież jest bojaźń twoja, mocność twoja, cierpliwość twoja i doskonałość dróg twoich?
Wspomnij proszę cię, kto kiedy niewinny zginął? albo kiedy prości zgładzeni są?
I owszem widziałem te, którzy czynią nieprawość i sieją boleści i żną je,
Że za dmuchnieniem Bożem zginęli i duchem gniewu jego zniszczeli.
Ryk lwi i głos lwice i zęby lwich szczeniąt skruszone są.
Tygrys zginął, iż nie miał łupu, i szczenięta lwie rozproszyły się.
Ale do mnie rzeczone jest słowo skryte, a jakoby ukradkiem przyjęło ucho moje żyły szeptania jego.
W okropności widzenia nocnego, gdy sen na ludzie zwykł przypadać,
Zjął mię strach i drżenie, i wszystkie kości moje przestraszone są.
A gdy duch szedł przy bytności mojéj, wstały włosy ciała mego.
Stanął ktoś, któregom twarzy nie znał, wyobrażenie przed oczyma memi: i słyszałem głos jako wiatru cichego.
Aza człowiek Bogu przyrównany będzie usprawiedliwion, albo mąż będzie czystszy niż stworzyciel jego?
Oto ci, którzy mu służą, nie są stali, i w Aniołach swoich nalazł nieprawość.
Jakóż daleko więcéj ci, którzy mieszkają w domiech glinianych, którzy mają grunt ziemny, będą jako od mola zepsowani.
Od poranku aż do wieczora będą wycięci: a iż żaden nie rozumie, na wieki zginą.
A którzy zostaną, odjęci będą z nich: pomrą, a nie w mądrości.