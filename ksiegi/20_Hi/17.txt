Duch mój umniejszy się: dni moje się skrócą, a tylko mi grób zostaje.
Nie zgrzeszyłem, a w gorzkościach mieszka oko moje.
Wybaw mię, Panie, i postaw mię wedle siebie: a czyjażkolwiek ręka niech walczy przeciwko mnie.
Serce ich oddaliłeś od karności, przetóż nie będą podwyższeni.
Łup obiecuje towarzyszom, a oczy synów jego ustaną.
Położył mię jako na przypowieść ludzką: i jestem na przykład przed nimi.
Zaćmiło się od rozgniewania oko moje: a członki moje jako wniwecz obrociły się.
Zdumieją się sprawiedliwi nad tem: a niewinny na obłudnego powstanie.
I będzie trzymał sprawiedliwy drogę swoję, a czysty rękoma przyczyni mocy.
Wy tedy wszyscy nawróćcie się, i przyjdzie: i nie najdę między wami żadnego mądrego.
Dni moje przeminęły, myśli moje rozerwane są, trapiąc serce moje.
Noc obróciły w dzień: a po ciemnościach zaś spodziewam się światłości.
Jeźli czekać będę, piekło jest domem moim: i w ciemnościach usłałem łóżko moje.
Rzekłem zgniłości: Ojcem moim jesteś: matką moją i siostrą moją robakom.
Gdzież tedy teraz jest oczekawanie moje? a cierpliwość moję kto obaczywa?
Do najgłębszego piekła zstąpią wszystkie rzeczy moje: cóż mniemasz, że wżdy tam będę miał odpoczynienie?