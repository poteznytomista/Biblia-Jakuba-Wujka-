Uczyniłem przymierze z oczyma swemi, abych ani pomyślał o pannie.
Bo coby za część we mnie miał Bóg z wierzchu, a dziedzictwo Wszechmocny z wysokości?
Azaż nie jest zatracenie złośnikowi, a oddalenie czyniącym niesprawiedliwość?
Azaż on nie upatruje dróg moich? i nie liczy wszystkich kroków moich?
Jeźliżem chodził w marności, i kwapiła się na zdradę noga moja:
Niech mię zważy na wadze sprawiedliwy, i niechaj Bóg pozna prostotę moję.
Jeźliż krok mój ustąpił z drogi, i jeźli za oczyma memi chodziło serce moje, i jeźli do rąk moich przylgnęła zmaza:
Niechaj sieję, a inszy niechaj je, a naród mój niech będzie wykorzeniony.
Jeźli jest zwiedzione serce moje dla niewiasty, i jeźlim był na zdradzie u drzwi przyjaciela mego:
Niech będzie żona moja nierządnicą innego, i niech się inni nad nią schylają.
Albowiem to jest wielki grzech i nieprawość największa.
Jest ogień aż do zguby pożerający i wszystkie rodzaje wykorzeniający.
Jeźlim zbraniał się dać sądzić z sługą moim albo z służebnicą, gdy się prawowali zemną:
(Bo cobym czynił, gdy Bóg na sąd powstanie? a gdy spyta, co mu odpowiem?
Azaż nie w żywocie uczynił mię, który i onego sprawił i utworzył mię w żywocie jeden?)
Jeźlim odmówił ubogim, czego chcieli, i oczom wdowinym kazałem czekać:
Jeźlim jadał sztukę moję sam, a nie jadła sierota z niéj:
(Bo od dzieciństwa, mego rosło ze mną użalenie, i z żywota matki mojéj wyszło ze mną.)
Jeźlim gardził ginącym przeto, że nie miał suknie, i ubogim bez odzienia:
Jeźli mi nie błogosławiły boki jego, i od wełny owiec moich zagrzał się:
Jeźlim podniósł na sierotę rękę moję, chociam widział, żem był wyższym w bramie:
Niech odpadnie ramię moje od stawu swego, a ręka moja niech się połamie z kościami swemi.
Zawsze bowiem jako wołów nadętych nademną bałem się Boga i nie mogłem znosić ciężaru jego.
Jeźlim rozumiał złoto być siłą moją, a szczeremu złotu rzekłem: Ufanie moje:
Jeźlim się kochał dla wiela bogactw moich, a że bardzo wiele nalazła ręka moja:
Jeźlim widział słońce, gdy się świeciło, i księżyc jasno idący:
I radowało się w tajemności serce moje, i całowałem rękę moję usty memi:
To jest nieprawość największa i zaprzenie przeciw Bogu najwyższemu.
Jeźlim się radował z upadku tego, który mię nienawidział, i weseliłem się, że go nieszczęście potkało:
(Bom nie wydawał ku grzeszeniu gardła mego, abym żądał przeklinając duszę jego.
Jeźli nie mówili mężowie przybytku mego: Ktoby dał z mięsa jego, abyśmy się nasycili?
Przed domem nie stał przychodzień, drzwi moje podróżnemu otworzone były.)
Jeźlim zakrywał grzech mój jako człowiek i kryłem w zanadrzu mojem nieprawość moję:
Jeźlim się ulękł zgraje wielkiéj, i ustraszyła mię wzgarda bliskich: a nie raczejm milczał, anim wychodził ze drzwi:
Ktoby mi dał słuchacza, aby żądzą moję słyszał Wszechmogący, a księgi napisał ten, który sądzi!
Abych je nosił na ramieniu swojem a włożył je na się jako wieniec.
Na każdym kroku moim będę je czytał i jako książęciu będę je ofiarował.
Jeźli przeciwko mnie ziemia moja woła, a z nią zagony jéj płaczą:
Jeźlim owoce jéj jadł bez pieniędzy i trapiłem duszę oraczów jéj:
Miasto pszenice niech mi się rodzi oset, a miasto jęczmienia ciernie.
Skończyły się słowa Jobowe.