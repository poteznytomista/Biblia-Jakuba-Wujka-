A odpowiadając Job, rzekł:
Czyimżeś pomocnikiem? aza nie słabego? i podpierasz ramię tego, który nie jest mocny?
Komuś dał radę? podobno onemu, który nie ma mądrości, a roztropność swą okazałeś wielką.
Jakoś chciał uczynić? aza nie onego, który ucznynił tchnienie.
Oto olbrzymowie wzdychają pod wodami i ci, którzy mieszkają z nimi.
Nagie jest piekło przed nim, i niemasz żadnéj nakrywki u zatracenia.
Który rozciąga północny kraj na próżnem miejscu, i zawiesza ziemię na niczem.
Który zawięzuje wody w obłokach swoich, aby zaraz nie wypadły nadół.
Który trzyma twarz stolice swéj, a rozciąga nad nią mgłę swoję.
Obtoczył granice wodom, aż się skończą światło i ciemności.
Słupy niebieskie trzęsą się i lękają się na kinienie jego.
Mocą jego nagle się morza zebrały, a roztropność jego poraziła hardego.
Duch jego przystroił niebiosa, a za sprawą ręki jego, wywiedzion jest wąż zawiły.
Oto, to po części mówiło się z dróg jego: a gdyżeśmy ledwie małą kroplę mowy jego słyszeli, któż będzie mógł patrzyć na grom wielkości jego?