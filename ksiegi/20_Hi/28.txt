Ma śrebro początki żył swoich: i złoto ma miejsce, gdzie je spuszczają.
Żelazo z ziemie biorą: a kamień od gorącości rozpuszczony w miedź się obraca.
Zamierzył czas ciemnościom i koniec wszech rzeczy on upatruje, kamień téż mroku i cień śmierci.
Rozdziela strumień od ludu pielgrzymującego, tych, których zapomniała noga niedostatecznego człowieka i bezdrożnych.
Ziemia, z któréj się rodził chleb na swem miejscu, od ognia podwrócona jest.
Miejsce Saphiru kamienie jego, a bryły jego złoto.
Ścieżki ptak nie widział, ani na nie pojrzało oko sępowe.
Nie deptali jéj synowie kramarscy, ani przeszła po niéj lwica.
Na krzemień ściągnął rękę swoję, wywrócił z korzenia góry.
W skałach wykonał strumienie, i wszelką rzecz drogą widziało oko jego.
Głębokości téż rzek wybadał i rzeczy tajemne na światłość wywiódł.
A mądrość gdzie bywa naleziona? i które jest miejsce rozumu?
Nie wie człowiek ceny jéj, ani bywa naleziona w ziemi rozkosznie żyjących.
Otchłań mówi: Niemasz jéj we mnie: a morze powiada: Niemasz jéj zemną.
Nie dadzą złota szczerego za nię, ani odważą śrebra za odmianę jéj.
Nie będzie porównana z nakrapianemi farbami Indyjskiemi, ani z kamieniem Sardonychem najdroższym, albo z Saphirem.
Nie zrówna z nią złoto ani kryształ, ani będą zamienione za nię naczynia złote.
Wysokie i wyniosłe rzeczy nie będą spomienione ku przyrównaniu jéj: ale wyciągana bywa mądrość z skrytości.
Nie zrówna z nią Topazyusz z Ethyopii, ani jéj przyrównają do najczystszéj farby.
Zkądże tedy mądrość pochodzi? i które jest miejsce rozumu?
Skryta jest od oczu wszystkich żywiących: ptacy téż niebiescy nie wiedzą o niéj.
Zatracenie i śmierć rzekły: Uszyma naszemi słyszeliśmy sławę jéj.
Bóg rozumie drogę jéj i on wie miejsce jéj.
On bowiem widzi kraje świata i na wszystko, co jest pod niebem, patrzy.
Który uczynił wiatrom wagę i wody zawiesił pod miarą.
Gdy stanowił dżdżom prawa i drogę nawałnościom szumiącym:
Tedy ją widział i opowiedział i nagotował i wyśladował.
I rzekł człowiekowi: Oto bojaźń Pańska, ta jest mądrość, a warować się złego, rozum.