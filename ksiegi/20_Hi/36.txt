Przydawając téż Eliu to mówił:
Poczekaj nie mało, i okażęć; bo jeszcze mam co o Bogu mówić.
Powtórzę umiejętność moję od początku: a dowiodę, iż Stworzyciel mój jest sprawiedliwy.
Bo zaiste bez kłamstwa mowy moje, i doskonała umiejętność pokaże się tobie.
Bóg możnych nie odrzuca, ponieważ i sam jest możny.
Ale nie zbawia niezbożnych, a sąd ubogim dawa.
Nie odwróci od sprawiedliwego oczu swych: i króle na stolicy sadza na wieki, a oni bywają wywyższeni.
A jeźli będą w okowach i związani powrozami ubóstwa:
Pokaże im uczynki ich i złości ich, że byli gwałtownicy.
Odsłoni téż ucho ich, aby karał: i będzie mówił, aby się nawrócili od nieprawości.
Jeźli usłuchają i strzedz będą, wypełnią dni swoje w dobrach i lata swoje w sławie.
Ale jeźli nie usłuchają, przejdą przez miecz i będą zniszczeni w głupstwie.
Obłudni i chytrzy wzruszają gniew Boży, ani wołać będą, gdy ich powiążą.
Umrze w zaburzeniu dusza ich i żywot ich między niewieściuchami.
Wyrwie ubogiego z ucisku jego i odkryje w kłopocie ucho jego.
A tak wybawi cię z dziury ciasnéj bardzo szeroko, i która nie ma pod sobą fundamentu: odpoczynienie stołu twego będzie pełne tłustości.
Sprawa twoja jako niezbożnego osądzona jest: sprawę i sąd odniesiesz.
Niechajże cię tedy gniew nie zwycięża, abyś kogo ucisnął: ani mnóstwo darów niech cię nie nachyla.
Złóż wielkość swą bez kłopotu, a wszystkie duże w mocy.
Nie przewłaczaj nocy, aby wstąpili ludzie miasto nich.
Strzeż, abyś nie ustąpił ku nieprawości; boś téj począł naśladować po nędzy.
Oto Bóg wysoki w mocy swojéj, a żaden mu nie jest podobny między zakonodawcami.
Kto się będzie mógł wybadać drogi jego? albo kto mu rzec może: Uczyniłeś nieprawość?
Pomnij, że nie znasz sprawy jego, o któréj śpiewali mężowie.
Wszyscy ludzie go widzą, każdy patrzy z daleka.
Oto Bóg wielki, przewyższający umiejętność naszę: liczba lat jego nieoszacowana.
Który odejmuje krople dżdżowe, a wylewa gwałtowne dżdże nakształt wichrów:
Które z obłoków płyną, które okrywają wszystkie rzeczy z wierzchu.
Jeźli będzie chciał rozciągnąć obłoki jako namiot swój,
A błyskać światłem swojem z wierzchu, i brzegi morskie okryje.
Bo przez te sądzi narody, i daje pokarm wiele ludziom.
W rękach kryje światłość i każe jéj, aby zasię przyszła.
Powiada o niéj przyjacielowi swemu, że osiadłość jego jest, ażeby mógł przyjść do niéj.