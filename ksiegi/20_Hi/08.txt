A odpowiadając Baldad Suhites, rzekł:
I pokądże takowe rzeczy mówić będziesz, a duch rozliczny mowy ust twoich?
Aza Bóg podchodzi sąd? albo Wszechmogący wywraca sprawiedliwość?
Chociaż synowie twoi zgrzeszyli jemu, i opuścił je w ręce nieprawości ich:
Wszakże ty, jeźli rano wstaniesz do Boga, a będziesz się modlił Wszechmocnemu:
Jeźli czystym i prostym będziesz chodził, zaraz ocuci ku tobie i spokojne uczyni mieszkanie sprawiedliwości twojéj.
Tak dalece iż, jeźli początki twoje były małe, i ostatki twoje rozmnożą się wielce.
Pytaj się bowiem starego wieku i dowiaduj się pilnie pamięci ojców.
(Wczorajsi bowiem jesteśmy i nie wiemy, że dni nasze na ziemi są jako cień.)
A oni cię nauczą, będąć mówić, i z serca swego wypuszczą wymowy.
Aza się może zielenić sitowie bez wilgotności? albo rogozie urość bez wody?
Gdy jeszcze jest w kwieciu, ani go ręką urwą, przed wszystkiem zielem usycha.
Tak drogi wszystkich, którzy zapominają Boga: i nadzieja obłudnika zginie.
Nie upodoba mu się głupstwo jego, a jako pajęcza siatka ufanie jego.
Będzie się podpierał domu swego, a nie ostoi się: będzie go podpierał, a nie powstanie.
Zda się wilgotnym, niźli wznidzie słońce, a na wschodzie jego wynidzie latorosłka jego.
Na gromadzie kamienia zagęści się korzenie jego i między kamieńmi mieszkać będzie.
Jeźli go pożre z miejsca swego, zaprzy się go i rzecze: Nie znam cię.
Albowiem to jest wesele drogi jego, aby zaś z ziemie inni się puścili.
Bóg nie odrzuci prostego, ani poda ręki złośnikom.
Aż się napełnią śmiechu usta twoje, a wargi twe wykrzykania.
Którzy cię mają w nienawiści, obleczeni będą wstydem, i przybytek niezbożnych nie będzie.