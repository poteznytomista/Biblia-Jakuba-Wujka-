Odpowiadając Job, rzekł:
Prawdziwie wiem, iż tak jest, a iż nie będzie usprawiedliwion człowiek przyrównany Bogu.
Będzieli się z nim chciał spierać, nie będzie mu mógł odpowiedzieć jednego za tysiąc.
Mądry jest sercem i mocny siłą: kto się mu sprzeciwił a miał pokój?
Który przeniósł góry, a nie wiedzieli ci, które wywrócił w zapalczywości swojéj.
Który wzrusza ziemię z miejsca jéj, i słupy jéj wstrzęsają się.
Który przykazuje słońcu, i nie wschodzi: i gwiazdy zamyka jako pod pieczęcią.
Który rozciąga niebiosa sam i chodzi po wałach morskich.
Który czyni wóz niebieski, kosy i baby i gwiazdy południowe.
Który działa wielkie rzeczy i nieogarnione i dziwy, którym niemasz liczby.
Jeźli przyjdzie do mnie, nie ujrzę go: jeźli odejdzie, nie zrozumiem.
Jeźli spyta nagle, któż mu odpowie? albo kto rzec może: Precz tak czynisz?
Bóg, którego gniewowi żaden się oprzeć nie może, i pod którym się zginają, którzy noszą okrąg.
Jakóż tedy wielki jestem, abych mu odpowiadał a mówił słowy memi z nim?
Który, choćbych miał co sprawiedliwego, nie odpowiem: ale sędziego mego prosić będę.
A gdy mię wysłucha wzywającego, nie wierzę, żeby słyszał głos mój.
W wichrze bowiem zetrze mię i rozmnoży rany moje i bez przyczyny.
Nie dopuszcza odpoczynąć duchowi memu i napełnia mię gorzkościami.
Jeźli kto pyta o moc, najmocniejszy jest: jeźli o prawość sądu, żaden nie śmie zamną dać świadectwa.
Będęli się chciał usprawiedliwić, usta moje potępią mię: jeźli się niewinnym pokażę, dowiedzie, żem nieprawym.
Choćbym téż był prostym, tego samego nie będzie wiedzieć dusza moja, i będę sobie tęsknił z żywotem moim.
Jedno jest, com mówił: i niewinnego i niezbożnego on zniszcza.
Jeźli biczuje, raz niech zabije, a z kaźni niewinnych niech się nie śmieje.
Ziemia dana jest w ręce niezbożnika: oblicze sędziów jéj zakrywa. A jeźli nie on jest, któż tedy jest?
Dni moje prędsze były niż zawodnik: uciekły a nie widziały dobra.
Minęły jako łodzie jabłka niosące, jako orzeł lecący do żeru.
Gdy rzekę: Nie będę tak mówił, odmieniam twarz moję, a boleścią dręczon bywam:
Obawiałem się wszystkich uczynków moich, wiedząc, że nie przepuszczasz grzeszącemu.
A jeźli i tak niezbożny jestem, czemużem próżno pracował?
Jeźli omyty będę jako śnieżną wodą, i lśkniałyby się jako najczystsze ręce moje:
Przecię w plugastwie omoczysz mię, i będą się mną brzydzić szaty moje.
Bo nie człowiekowi, który mnie podobny jest, odpowiadać będę: ani, któryby zarówno zemną u sądu mógł być słuchan.
Niemasz, ktoby obudwu mógł karać i położyć rękę swą na obu.
Niech odejmie odemnie laskę swoję, a strach jego niech mię nie straszy.
Będę mówił a nie będę się go bał; bo bojąc się ani odpowiadać mogę.