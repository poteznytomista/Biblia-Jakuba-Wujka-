A o czasiech i o chwilach, bracia! nie potrzebujecie, abyśmy wam pisali.
Albowiem sami dostatecznie wiecie, iż dzień Pański, jako złodziej w nocy, tak przyjdzie.
Bo gdy rzeką: Pokój i bezpieczeństwo; tedy nagłe zginienie przyjdzie na nie, jako ból w żywocie mającéj: a nie wybiegają się.
A wy, bracia! nie jesteście w ciemności, aby on dzień was miał jako złodziej zastać.
Albowiem wszyscy wy jesteście synowie światłości i synowie dnia: nie jesteśmy nocy ani ciemności.
A tak nie śpijmy jako i insi, ale czujmy i bądźmy trzeźwymi,
Albowiem którzy śpią, w nocy śpią; a którzy są pijani, w nocy są pijani,
A my, którzy jesteśmy dniowi, bądźmy trzeźwi, oblekłszy pancerz wiary i miłości, a przyłbicę nadzieje zbawienia,
Gdyż Bóg nie postawił nas ku gniewu, ale ku nabyciu zbawienia przez Pana naszego Jezusa Chrystusa,
Który umarł za nas, abyśmy, chociaż czujemy, chociaż śpiemy, społu z nim żyli.
Dlatego cieszcie się społecznie i budujcie jeden drugiego, jako i czynicie.
A prosimy was, bracia! abyście znali te, którzy pracują między wami, i którzy są przełożonymi waszymi w Panu i napominają was,
Iżbyście je bardziej miłowali dla ich prace: pokój miejcie z nimi.
A prosimy was, bracia! karzcie niespokojne, cieszcie małego serca, przyjmujcie niemocne, cierpliwymi bądźcie ku wszystkim.
Patrzcie, aby kto złem za złe komu nie oddawał; ale zawżdy co dobrego jest, naśladujcie, jeden przeciw drugiemu i przeciw wszystkim.
Zawsze się weselcie.
Bez przestanku się módlcie.
We wszystkiem dziękujcie; albowiem ta jest wola Boża w Chrystusie Jezusie ku wam wszystkim.
Ducha nie gaście.
Proroctw nie lekce ważcie.
A wszystkiego doświadczajcie. Co dobre jest, dzierżcie.
Od wszelakiego podobieństwa złego się powściągajcie.
A sam Bóg pokoju niech was we wszystkiem poświęci, aby cały duch wasz i dusza i ciało bez skargi na przyjście Pana naszego Jezusa Chrystusa było zachowane.
Wierny jest, który was wezwał, który też uczyni.
Bracia! módlcie się za nas.
Pozdrówcie bracią wszystkę w pocałowaniu świętem,
Poprzysięgam was przez Pana, aby ten list przeczytan był wszystkiéj świętéj braci.
Łaska Pana naszego Jezusa Chrystusa z wami. Amen.